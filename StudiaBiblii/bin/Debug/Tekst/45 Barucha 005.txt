5:1 - Zdejmij z siebie, Jerozolimo, szaty twego smutku i przygnębienia i przyodziej się we wspaniałe odzienie chwały, dane ci na zawsze przez Boga.
5:2 - Włóż na siebie płaszcz sprawiedliwości Bożej. Na skronie włóż koronę chwały Przedwiecznego!
5:3 - Bo oto Bóg chce twój blask na całym okręgu ziemi ukazać wszystkiemu, co jest pod niebem.
5:4 - Bóg dał ci na zawsze imię: Pokój w sprawiedliwości i Chwała w bojaźni Bożej.
5:5 - Powstań, Jerozolimo, i wejdź na górę! Spojrzyj na Wschód i popatrz na twoje dzieci. Od zachodu aż do wschodu słońca zgromadziło ich słowo Świętego. I cieszą się, że Bóg o nich nie zapomniał.
5:6 - Odeszli od Ciebie daleko, pieszo, pędzeni przez wrogów. A Bóg sprowadził ich znowu do ciebie, niosąc ich jakby na królewskim tronie.
5:7 - Bóg bowiem rozkazał: Niech się zachwieją wszystkie góry wysokie i odwieczne szczyty! Niziny niech się zamienią w równą krainę, tak aby Izrael spokojnie mógł kroczyć w Bożej chwale.
5:8 - Na Boże polecenie lasy i wszelkie drzewa pachnące niech dostarczają Izraelowi cienia.
5:9 - I prowadził Bóg Izraela z wielką radością i w blasku swojej chwały, od Niego zaś szły miłosierdzie i sprawiedliwość.