24:1 - A oto synowie Aarona, podzieleni na klasy. Synami Aarona byli: Nadab, Abihu, Eleazar oraz Itamar.
24:2 - Nadab i Abihu zmarli jeszcze przed śmiercią swego ojca, nie zostawiając żadnego potomstwa, więc funkcje kapłańskie pełnili Eleazar oraz Itamar.
24:3 - Dawid skierował Sadoka, jednego z synów Eleazara, i Achimeleka, jednego z synów Itamara, do różnych klas, w zależności od sprawowanego przez nich posługiwania.
24:4 - Okazało się przy tym, że wśród potomków Eleazara było znacznie więcej mężczyzn niż wśród potomków Itamara. Dlatego spośród potomków Eleazara wybrano szesnastu naczelników rodów, a spośród potomków Itamara tylko ośmiu naczelników rodów.
24:5 - Ponieważ zarówno spośród potomków Eleazara, jak i spośród potomków Itamara mieli być wybrani tak zwani książęta świątyni i książęta Boga, rzucono losy, żeby ich [sprawiedliwie] podzielić.
24:6 - Szemejasz, syn Netaneela, pisarz wywodzący się również spośród lewitów, dokonywał zapisu w obecności króla, książąt, kapłana Sadoka, Achimeleka, syna Abiatara, naczelników rodzin kapłańskich i lewickich. Losowano zaś po kolei, na zmianę: raz jedną rodzinę z potomków Eleazara, drugi raz jedną rodzinę z potomków Itamara.
24:7 - Pierwszy los padł na Jojariba, drugi na Jedajasza,
24:8 - trzeci na Charima, czwarty na Seorima,
24:9 - piąty na Malkiasza, szósty na Mijjamina,
24:10 - siódmy na Hakkosa, ósmy na Abiasza,
24:11 - dziewiąty na Jeszuę, dziesiąty na Szekaniasza,
24:12 - jedenasty na Eliasziba, dwunasty na Jakima,
24:13 - trzynasty na Chuppe, czternasty na Jeszebeaba,
24:14 - piętnasty na Bilgę, szesnasty na Immera,
24:15 - siedemnasty na Chezira, osiemnasty na Happissesa,
24:16 - dziewiętnasty na Petachiasza, dwudziesty na Ezechiela,
24:17 - dwudziesty pierwszy na Jakina, dwudziesty drugi na Gamula,
24:18 - dwudziesty trzeci na Delajasza i dwudziesty czwarty na Maazjasza.
24:19 - Takie oto były klasy kapłańskie, ułożone według rodzajów posług, które mieli wypełniać w świątyni Jahwe stosownie do wskazań udzielonych im przez ich ojca, Aarona, który otrzymał je od samego Jahwe, Boga Izraela.
24:20 - A oto wykaz naczelników pozostałych rodów lewickich: Z potomków Amrama był Szubael, z potomków Szubaela - Jechdejasz.
24:21 - Od Rechabiasza wywodził się, jako najstarszy jego syn, Jiszszijasz.
24:22 - Do Jisharytów należał Szelomot, a do potomków Szelomota Jachat.
24:23 - Z potomków Chebrona byli: pierwszy Jerijasz, drugi Amariasz, trzeci Jachazjel, czwarty Jekameam.
24:24 - Do potomków Uzzjela należał Mika, jednym zaś z potomków Miki był Szamir.
24:25 - Bratem Miki był Jiszszijasz, a z potomków Jiszszijasza wywodził się Zachariasz.
24:26 - Do potomków Merariego należeli Machli i Muszi, do potomków zaś jego syna Jaazijjasza - Bani.
24:27 - Potomkami Merariego, poprzez jego syna Jaazijjasza, byli: Szoham, Zakkur oraz Ibri.
24:28 - Od Machliego pochodził Eleazar, który nie miał synów.
24:29 - Do potomków Kisza należał jego syn Jerachmeel,
24:30 - do potomków Musziego zaś - Machli, Eder oraz Jerimot. Oto potomkowie Lewiego, według ich rodów.
24:31 - Oni również ciągnęli losy, tak jak ich bracia, synowie Aarona, w obecności króla Dawida, Sadoka i Achimeleka, wobec naczelników rodów kapłańskich i lewickich, przy czym takie samo prawo mieli najstarsi, jak i najmłodsi.