112:1 - Alleluja! Szczęśliwy człowiek, który się lęka i czci Pana, i cieszy się przykazaniami Jego.
112:2 - Jego potomstwo będzie potężne na ziemi, błogosławione będzie pokolenie prawych.
112:3 - Dobrobyt i bogactwo wypełnią domy jego, a sprawiedliwość jego nigdy nie przeminie.
112:4 - Prawym rozbłyśnie jak światłość w ciemnościach człowiek dobry, miłosierny i prawy.
112:5 - Błogosławiony mąż dobry i skory do wspomagania innych, i układający wszystko wedle sprawiedliwości.
112:6 - Taki nie zachwieje się nigdy, a pamięć o nim przetrwa na wieki.
112:7 - Nie przerazi go nigdy zła nowina, mocne jest jego serce, bo zaufało Panu.
112:8 - Niezachwiane jest jego serce, nie boi się niczego, a na swoich ciemięzców zawsze patrzy z góry.
112:9 - Hojnie obdarza ubogich, w swej sprawiedliwości będzie trwał na wieki, jest możny i szanowany przez wszystkich.
112:10 - Pełen zawiści patrzy na to bezbożnik, zgrzyta zębami i sam w końcu ginie. Wniwecz się obracają pragnienia grzesznika.