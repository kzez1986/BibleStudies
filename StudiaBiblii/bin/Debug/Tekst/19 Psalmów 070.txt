70:1 - Dla kierującego chórem. Psalm Dawida. Ku wspomnieniu.
70:2 - Przybądź tu, o Boże, i uratuj mnie, o Panie, pośpiesz mi z pomocą!
70:3 - Niech wstyd i hańba spadną na wszystkich, co chcą mnie zgładzić; niech się cofną okryci wstydem ci, co się cieszą z mojego nieszczęścia.
70:4 - Niech odejdą w poniżeniu wszyscy, którzy mówią: Dobrze mu tak!
70:5 - Niech radują się wszyscy, którzy Cię szukają. Niech się Tobą radują, którzy pragną, byś ich zbawił. Niech powtarzają zawsze: Wielki jest Bóg i Pan nasz.
70:6 - A ja jestem ubogi i uciśniony, o Boże, pośpiesz mi z pomocą! Tyś jest bowiem moją pomocą i ocaleniem! Nie zwlekaj tedy, o Panie!