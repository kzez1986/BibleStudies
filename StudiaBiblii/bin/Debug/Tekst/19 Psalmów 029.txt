29:1 - Psalm Dawida. Oddajcie Panu, synowie nieba, oddajcie Panu cześć i chwałę.
29:2 - Oddajcie cześć imieniu Pana, padnijcie przed Panem na twarz w Jego przybytku!
29:3 - Głos Pana unosi się nad wodami, to zagrzmiał [Pan chwały]. Pan grzmi ponad wielkimi wodami.
29:4 - Głos Pana potężnie rozbrzmiewa, głos Pana pełen majestatu.
29:5 - Głos Pana cedry rozdziera, Pan rozdziera cedry Libanu.
29:6 - [Głos Pana] sprawia, że Liban jak cielę skacze, a Sirion - jak młody cielec.
29:7 - Głos Pana rozrzuca ogniste strzały,
29:8 - głos Pana wstrząsa pustynią, potrząsa Pan pustynią Kadesz.
29:9 - Głos Pana dęby wyrywa z ziemi i całe lasy powala, a w Jego przybytku wszystko woła: Chwała!
29:10 - Pan króluje nad bezmiarem, Pan zasiada na tronie jak odwieczny Władca.
29:11 - O Panie, dodaj siły Twojemu ludowi, o Panie, ześlij mu błogosławieństwo pokoju.