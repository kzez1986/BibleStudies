149:1 - Alleluja! Zaśpiewajcie Panu pieśń nową, niech zabrzmi Jego chwała na świętych zgromadzeniu.
149:2 - Niech Izrael raduje się swoim Stwórcą, niech cieszą się swoim Królem dzieci Syjonu!
149:3 - Niech sławią Jego imię wśród tańców, niech grają Mu na bębnie i harfie.
149:4 - Pan znalazł sobie upodobanie w swoim ludzie, a uciśnionym dał swoje zwycięstwo.
149:5 - Niech w blasku odświętnym radują się święci, niech cieszą się na swoich łożach!
149:6 - Niech usta ich śpiewają Bogu na chwałę, a do rąk niech wezmą miecze o dwu ostrzach,
149:7 - aby wymierzyć zapłatę narodom i sąd przeprowadzić nad wszystkimi ludami,
149:8 - aby ich władców zakuć w kajdany, a ich książęta - w żelazne łańcuchy,
149:9 - by sądu nad nimi dokonać według spisanego wyroku. Chwała zaś wszystkim miłośnikom Jego. Alleluja!