114:1 - Kiedy z Egiptu wychodził Izrael, cały dom Jakuba od ludu o mowie nieznanej,
114:2 - wtedy przybytkiem Boga stał się Juda, a Jego królestwem - ziemia Izraela.
114:3 - Widząc to morze się cofnęło, Jordan popłynął w drugą stronę.
114:4 - Góry poczęły skakać jak barany, a pagórki - jak młode jagnięta.
114:5 - A dlaczegóż to, morze, uciekasz? Co ci się stało, Jordanie, że zawracasz?
114:6 - Góry, czemu jak barany skaczecie, i wy, wzgórza, czemu jesteście jak jagnięta?
114:7 - Zadrżyj przed Panem, cała ziemio, przed obliczem Jakubowego Boga,
114:8 - który skałę zamienia w krainę pełną wody, a zwały kamieni - w tryskające źródła.