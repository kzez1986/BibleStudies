142:1 - Pieśń pouczająca, którą wyśpiewał Dawid, gdy ukrywał się w jaskini. Modlitwa.
142:2 - Na cały głos wołam do Pana, głośno błagam Pana o łaskę.
142:3 - Wylewam przed Nim wszystkie moje skargi i pokazuję Mu całą moją nędzę.
142:4 - Choćby zgasł we mnie mój duch, Ty znasz drogi moje. Na drogach, którymi kroczę, zastawiono sidła.
142:5 - Spoglądam na prawo, pilnie się przypatruję, lecz nie widzę, by ktoś na mnie zważał. Nie mam już gdzie się schronić, nie troszczy się nikt o me życie.
142:6 - O Panie, do Ciebie wołam, powtarzam ciągle: Tyś moją ucieczką! Tyś moją cząstką w krainie żyjących.
142:7 - Racz tedy wysłuchać mojego błagania, bo biedny jestem i słaby. Wyrwij mnie z rąk oprawców, którzy są liczni i mocniejsi ode mnie.
142:8 - Wyprowadź mnie z tego więzienia, bym mógł sławić Twoje imię. Sprawiedliwi gromadzą się koło mnie, dlatego że dobrze mi czynisz!