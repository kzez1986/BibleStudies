3:1 - Stało się to w piętnastym roku panowania Tyberiusza cesarza. Poncjusz Piłat był wtedy namiestnikiem Judei, Herod - tetrarchą Galilei, a jego brat Filip - tetrarchą Iturei i ziemi Trachonu, Lizaniasz zaś tetrarchą Abileny.
3:2 - Arcykapłanami byli Annasz i Kajfasz. Wtedy to właśnie przemówił Bóg do Jana, syna Zachariasza, na pustyni.
3:3 - I obchodził wszystkie okolice nad Jordanem, głosząc chrzest pokuty na odpuszczenie grzechów,
3:4 - jak to jest napisane w księdze mów Izajasza proroka: Głos wołającego na pustyni: Przygotujcie drogę dla Pana, prostymi czyńcie ścieżki Jego.
3:5 - Każda dolina będzie wypełniona, a każda góra i wzniesienie zostaną zrównane. Drogi kręte będą wyprostowane, a wyboiste zostaną wygładzone.
3:6 - I każdy człowiek ujrzy zbawienie Boże.
3:7 - A do tłumów, które przyszły, by przyjąć chrzest od niego, wołał: Plemię żmijowe, kto wam powiedział, że zdołacie uniknąć zbliżającego się gniewu?
3:8 - Zatroszczcie się tedy o to, żeby wydawać owoce godne nawrócenia. I nie zaczynajcie wmawiać w siebie: Mamy przecież ojca Abrahama. Zapewniam was bowiem, że Bóg z tych oto kamieni może sobie powołać do życia synów Abrahama.
3:9 - Siekiera jest już przyłożona do korzeni drzew: każde drzewo, które nie wydaje dobrego owocu, będzie wycięte i wrzucone do ognia.
3:10 - Pytano go tedy z tłumu: Cóż więc mamy robić?
3:11 - A on odpowiedział im: Kto ma dwa ubrania, niech da temu, który [nic] nie ma; kto ma jedzenie, niech uczyni podobnie.
3:12 - Przyszli też i celnicy, aby się ochrzcić. I pytali go mówiąc: Nauczycielu, co mamy czynić?
3:13 - A on odpowiedział im: Nie czyńcie nic ponad to, co do was należy.
3:14 - Pytali go też i żołnierze: A my co mamy robić? I odpowiedział im: Nikomu nie dokuczajcie, nikogo nie wykorzystujcie, lecz poprzestańcie na własnym żołdzie.
3:15 - Ponieważ zaś lud trwał w niepewności, a wszyscy snuli różne domysły na temat Jana [przypuszczając], że może jest Mesjaszem, tedy Jan oświadczył wobec wszystkich:
3:16 - Ja chrzczę was wodą, lecz przyjdzie mocniejszy ode mnie, Ten, któremu ja nie jestem godzien rozwiązać rzemyka u sandałów. On to będzie was chrzcił w Duchu Świętym i ogniu.
3:17 - Ma On w ręku wiejadło, którym oczyści to, co zostanie wymłócone: ziarno zgromadzi do spichlerza, a plewy spali w ogniu, którego nic już nie ugasi.
3:18 - I do wielu innych rzeczy nawoływał, głosząc ludowi Ewangelię.
3:19 - Tymczasem Herod tetrarcha otrzymawszy naganę z powodu Herodiady, żony swego brata, i z powodu innych jeszcze złych uczynków, których się dopuścił,
3:20 - do wszystkiego dorzucił także i to, że wtrącił Jana do więzienia.
3:21 - A kiedy ochrzcił wszystkich ludzi i udzielał chrztu Jezusowi, który w tym czasie się modlił, otworzyło się niebo,
3:22 - a Duch Święty, w postaci cielesnej niby gołębica, zstąpił na Niego. Z nieba zaś słychać było głos: Tyś jest moim najmilszym synem, w Tobie mam upodobanie.
3:23 - A Jezus sam miał około trzydziestu lat, gdy rozpoczynał [swoją] działalność. Był, jak sądzono, synem Józefa, syna Helego,
3:24 - syna Mattata, syna Lewiego, syna Melchiego, syna Jannaja, syna Józefa,
3:25 - syna Matatiasza, syna Amosa, syna Nahuma, syna Chesliego, syna Naggaja,
3:26 - syna Maata, syna Matatiasza, syna Semei, syna Josecha, syna Jody,
3:27 - syna Jana, syna Resy, syna Zorobabela, syna Salatiela, syna Neriego,
3:28 - syna Melchiego, syna Addiego, syna Kosama, syna Elmadana, syna Hera,
3:29 - syna Jezusa, syna Eliezera, syna Jorima, syna Mattata, syna Lewiego,
3:30 - syna Symeona, syna Judy, syna Józefa, syna Jony, syna Eliakima,
3:31 - syna Meleasza, syna Menny, syna Mattata, syna Natana, syna Dawida,
3:32 - syna Jessego, syna Jobeda, syna Booza, syna Sali, syna Naassona,
3:33 - syna Aminadaba, syna Admina, syna Arniego, syna Esroma, syna Faresa, syna Judy,
3:34 - syna Jakuba, syna Izaaka, syna Abrahama, syna Tarego, syna Nachora,
3:35 - syna Serucha, syna Raaua, syna Faleka, syna Ebera syna Sali,
3:36 - syna Kainama, syna Arfaksada, syna Sema, syna Noego, syna Lamecha,
3:37 - syna Matusali, syna Enocha, syna Jareta, syna Maleleela, syna Kainama,
3:38 - syna Enosa, syna Seta, syna Adama, który pochodził od Boga.