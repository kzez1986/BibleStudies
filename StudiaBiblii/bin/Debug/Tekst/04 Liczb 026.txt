26:1 - powiedział Jahwe do Mojżesza i kapłana Eleazara, syna Aarona:
26:2 - Przeprowadźcie spis wszystkich zgromadzonych tu synów Izraela według ich rodzin, w wieku od dwudziestu lat wzwyż, zdolnych do noszenia broni.
26:3 - Tak więc Mojżesz i Eleazar, kapłan, znalazłszy się na równinie moabickiej w pobliżu Jordanu naprzeciw Jerycha, tak przemówili:
26:4 - Przeprowadźcie spis wszystkich mężczyzn w wieku od dwudziestu lat wzwyż, jak to nakazał Jahwe przez Mojżesza synom Izraela, kiedy ich wyprowadził z Egiptu.
26:5 - Ruben był pierworodnym synem Izraela. Od niego wywodzą się Henoch i cały ród Henochitów; od Pallu wywodzi się ród Palluitów,
26:6 - a od Chesrona - ród Chesronitów, od Karmiego zaś ród Karmitów.
26:7 - Takie są rody Rubenitów. Wszystkich ich razem było czterdzieści trzy tysiące siedemset trzydzieści osób.
26:8 - Synem Pallu był Eliab,
26:9 - synami Eliaba zaś - Nemuel, Datan i Abiram. To właśnie ludzie z rodu Datana i Abirama, członkowie rady, zbuntowali się przeciwko Mojżeszowi i Aaronowi, tworząc bandy Koracha, występującego przeciw Jahwe.
26:10 - Ale rozwarła się ziemia i pochłonęła ich razem z Korachem, powodując zagładę tych ludzi. Płomienie ognia strawiły dwustu pięćdziesięciu ludzi. To, co ich spotkało, posłużyło za przykład dla reszty.
26:11 - Jednak synowie Koracha ocaleli.
26:12 - A oto synowie Symeona i pochodzące od nich rody: od Nemuela wywodzi się ród Nemuelitów, a od Jamina - ród Jaminitów, od Jakina zaś - ród Jakinitów.
26:13 - Od Zeracha wywodzi się ród Zerachitów, a od Saula ród Saulitów.
26:14 - To są rody Symeonitów - razem dwadzieścia dwa tysiące dwieście osób.
26:15 - A oto synowie Gada i pochodzące od nich rody: od Sefona wywodzi się ród Sefonitów, od Chaggiego - ród Chaggitów, od Szuniego zaś - ród Szunitów.
26:16 - Od Ozniego wywodzi się ród Oznitów, od Eriego - ród Eritów,
26:17 - od Aroda zaś - ród Arodytów, a wreszcie od Areliego - ród Arelitów.
26:18 - Są to rody Gadytów - łącznie czterdzieści tysięcy pięciuset spisanych.
26:19 - Synami Judy byli Er i Onan. Er i Onan zmarli na ziemi kananejskiej.
26:20 - A oto potomkowie Judy według ich rodów. Od Szeli wywodzi się ród Szelanitów, Od Peresa - ród Peresytów, od Zeracha zaś - ród Zerachitów.
26:21 - A oto synowie Peresa: od Chesrona wywodzi się ród Chesronitów, a od Chamula - ród Chamulitów.
26:22 - To są rody pochodzące od Judy, a liczące w sumie siedemdziesiąt sześć tysięcy pięciuset spisanych.
26:23 - A oto synowie Issachara i wywodzące się od nich rody: od Toli pochodzi ród Tolaitów, od Puwy - ród Puwitów,
26:24 - od Jaszuba - ród Jaszubitów, od Szimrona zaś - ród Szimronitów.
26:25 - Te są rody pochodzące od Issachara i liczące łącznie sześćdziesiąt cztery tysiące trzystu spisanych.
26:26 - A oto synowie Zabulona i wywodzące się od nich rody: od Sereda pochodzi ród Seredytów, od Elona - ród Elonitów, od Jachleela zaś - ród Jachleelitów.
26:27 - Te są rody, które pochodzą od Zabulona i liczą razem sześćdziesiąt tysięcy pięciuset spisanych.
26:28 - Od Józefa pochodzą dwaj jego synowie, Manasses i Efraim z całymi ich rodami.
26:29 - Od Manassesa wywodzi się Makir i cały ród Makirytów. Makir był ojcem Gileada, od którego pochodzi ród Gileadytów.
26:30 - Synami Gileada byli: Jezer, od którego pochodzi ród Jezerytów; Chelek, od którego wywodzi się ród Chelekitów;
26:31 - Asriel, od którego pochodzi ród Asrielitów; Sychem, od którego wywodzi się ród Sychemitów;
26:32 - Szemida, od którego pochodzi ród Szemidaitów, i wreszcie Chefer, od którego wywodzi się ród Cheferytów.
26:33 - Syn Chefera, Selofchad, nie miał w ogóle synów, tylko córki. Oto imiona córek Selofchada: Machla, Noa, Chogla, Milka i Tirsa.
26:34 - Takie są rody wywodzące się od Manassesa i liczące w sumie pięćdziesiąt dwa tysiące siedmiuset spisanych.
26:35 - A oto synowie Efraima i wywodzące się od nich rody: od Szutelacha pochodzi ród Szutelachitów, od Bekera - ród Bekerytów, od Tachana - ród Tachanitów.
26:36 - Synem Szutelacha był Eran, od którego pochodzi ród Eranitów.
26:37 - Takie są rody Efraimitów. Liczą one łącznie trzydzieści dwa tysiące pięciuset spisanych. Są to równocześnie potomkowie Józefa, według ich poszczególnych rodów.
26:38 - A oto synowie Beniamina i pochodzące od nich rody: od Beli pochodzi ród Belaitów, od Aszbela - ród Aszbelitów, a od Achirama - ród Achiramitów.
26:39 - Od Szefufama wywodzi się ród Szefufamitów, od Chufama - ród Chufamitów.
26:40 - Synami Beli byli Ard i Naaman; od Arda pochodzi ród Ardytów, a od Naamana - ród Naamanitów.
26:41 - Takie są rody wywodzące się od Beniamina, a ich liczba wynosi w sumie czterdzieści pięć tysięcy sześciuset spisanych.
26:42 - A oto synowie Dana i pochodzące od nich rody: od Szuchama pochodzi ród Szuchamitów. Są to potomkowie Dana według ich poszczególnych rodów.
26:43 - Razem wszystkich spisanych Szuchamitów było sześćdziesiąt cztery tysiące czterystu.
26:44 - A oto synowie Asera i pochodzące od nich rody: od Jimny pochodzi ród Jimnaitów, od Jiszwiego - ród Jiszwitów, od Berii - ród Beriaitów.
26:45 - Natomiast od synów Berii wywodzą się następujące rody: od Chebera - ród Cheberytów, a od Malkiela ród Malkielitów.
26:46 - Córka Asera miała na imię Sarah.
26:47 - Takie są rody Aserytów. Wszystkich ich, według przeprowadzonego spisu, było pięćdziesiąt trzy tysiące czterystu.
26:48 - A oto synowie Neftalego i pochodzące od nich rody: od Jachseela pochodzi ród Jachseelitów, od Guniego ród Gunitów,
26:49 - a od Jesera ród Jeserytów, i wreszcie od Szillema ród Szillemitów.
26:50 - To są rody Neftalego. Wszystkich ich według przeprowadzonego spisu czterdzieści pięć tysięcy czterystu.
26:51 - Natomiast wszystkich spisanych Izraelitów sześćset jeden tysięcy siedmiuset trzydziestu.
26:52 - Potem powiedział Jahwe do Mojżesza:
26:53 - Cały kraj ma być podzielony pomiędzy tych wszystkich jako ich dziedzictwo według liczby głów w poszczególnych rodach.
26:54 - Rodom liczniejszym przydzielisz rozleglejsze dziedzictwo, mniej licznym - mniejsze. Każdy ród otrzyma dziedzictwo stosownie do liczby spisanych.
26:55 - Podziału całego kraju dokona się za pomocą ciągnienia losów. Będą otrzymywać każdy swoją część według [liczby] imion w poszczególnych rodach.
26:56 - I tak za pomocą losowania całość dziedzictwa zostanie podzielona zarówno między najliczniejsze, jak i mniej liczne rody.
26:57 - A oto poddane spisowi rody lewickie: od Gerszona wywodzi się ród Gerszonitów, od Kehata - ród Kehatytów, a od Merariego - ród Merarytów.
26:58 - Do rodów lewickich należą także Libnici, Chebronici, Machlici, Muszyci i Korachici. Kehat był ojcem Amrama.
26:59 - Żona Amrama nazywała się Jokebed. Była ona córką Lewiego i przyszła na świat w Egipcie. Urodziła Amramowi Aarona, Mojżesza i Miriam, ich siostrę.
26:60 - Natomiast Aaronowi urodzili się: Nadab, Abihu, Eleazar i Itamar.
26:61 - Jednakże Nadab i Abihu zginęli, gdy przynieśli przed Jahwe inny [niż należy] ogień [ofiarny].
26:62 - Wszystkich mężczyzn poddanych spisowi [z pokolenia Lewiego], w wieku od jednego miesiąca wzwyż, było dwadzieścia trzy tysiące. Nie byli oni objęci powszechnym spisem synów Izraela, bo nie była też dla nich przewidziana żadna cząstka w dziedzictwie, przeznaczonym dla całego Izraela.
26:63 - Tylu było mężczyzn podczas spisu, którym Mojżesz i Eleazar, kapłan, objęli wszystkich synów Izraela, gdy znajdowali się na równinie moabickiej, nad brzegiem Jordanu, naprzeciw Jerycha.
26:64 - Wśród nich nie było żadnego z tych Izraelitów, których spisali Mojżesz i Aaron na pustyni Synaj.
26:65 - Jahwe bowiem powiedział o nich: Wszyscy wyginą na pustyni; nie pozostanie z nich nikt oprócz Kaleba, syna Jefunnego, i Jozuego, syna Nuna.