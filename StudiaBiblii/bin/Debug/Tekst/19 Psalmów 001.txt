1:1 - Szczęśliwy, kto nie słucha bezbożnych, nie chodzi drogami grzeszników i nie zadaje się z szydercami,
1:2 - lecz w prawie Pańskim ma upodobanie i rozmyśla nad nim, we dnie i w nocy.
1:3 - Podobny jest do drzewa, co nad wodą płynącą owoc wydaje we właściwym czasie, a liście jego nigdy nie więdną. Taki, co zacznie, kończy szczęśliwie.
1:4 - Inaczej jest z bezbożnymi: są jak plewy niesione wiatrem.
1:5 - Nie ostoją się tedy bezbożni na sądzie ani grzesznicy pośród sprawiedliwych.
1:6 - Pan bowiem zna ścieżki sprawiedliwych. A droga bezbożnych wiedzie ku zagładzie.