26:1 - Psalm Dawida. Uznaj niewinność mą, Panie, bo przecież żyłem sprawiedliwie. Panu zaufałem i nigdy się nie zachwiałem.
26:2 - Wypróbuj mnie, Panie, przeniknij mnie, zbadaj moje serce i nerki.
26:3 - Ciągle mam bowiem przed oczyma Twoją łaskę i wierny Twojej drodze postępuję w Twej prawdzie.
26:4 - Nic wspólnego nie miałem z ludźmi fałszywymi i z niegodziwcami nic mnie nie łączyło.
26:5 - Nie znoszę także owych rzesz złoczyńców, nie siadam nigdy razem z przestępcami.
26:6 - Jako niewinny umywam me ręce i obchodzę, o Panie, Twój ołtarz,
26:7 - by głośno opowiadać Twoją chwałę i rozgłaszać wszystkie cuda Twoje.
26:8 - Miłuję górę, gdzie jest Twój przybytek, i wszystkie miejsca, gdzie Twa chwała mieszka.
26:9 - Racz nie odrzucać mnie między grzeszników i nie chciej pozbawiać mnie życia, tak jak zwykłeś zabijać morderców.
26:10 - Ich ręce zbrukane hańbiącymi czynami, ich prawica zajęta przekupstwem.
26:11 - A ja niewinnie kroczę moją drogą, wybaw mnie więc, zmiłuj się nade mną!
26:12 - Nogą stoję na mocnym gruncie, pragnę sławić Pana pośród zgromadzonych.