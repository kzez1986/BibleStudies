9:1 - W ten sposób wszyscy Izraelici zostali objęci swoimi rodowodami, a rodowody spisano w Księdze Królów Izraelskich. Natomiast synowie Judy, z powodu występków, których się dopuścili, zostali uprowadzeni do niewoli babilońskiej.
9:2 - Pierwszymi mieszkańcami, którzy z czasem powrócili do swoich posiadłości, byli Izraelici, [przede wszystkim ich] kapłani, lewici oraz [inni] słudzy świątyni.
9:3 - W Jerozolimie zamieszkali następujący potomkowie Judy, Beniamina, Efraima i Manassesa:
9:4 - Utaj, syn Ammihuda, syna Omriego, syna Imriego, syna Baniego, który był jednym z synów Peresa, syna Judy.
9:5 - Spośród Szilonitów: pierworodny Asajasz i jego synowie.
9:6 - Spośród Zerachitów: Jeuel i sześciuset dziewięćdziesięciu ich braci.
9:7 - Spośród synów Beniamina: Sallu, syn Meszullama, syna Hodawiasza, syna Hassenuy,
9:8 - Jibnejasz, syn Jerochama, Ela, syn Uzziego, syna Mikriego, Meszullam, syn Szefatiasza, syna Reuela, syna Jibniasza.
9:9 - Wszystkich ich braci, spisanych w rodowodach, było dziewięciuset pięćdziesięciu sześciu. Wszyscy byli naczelnikami swoich rodów.
9:10 - Z kapłanów [byli tam]: Jedajasz, Jojarib, Jakin,
9:11 - Azariasz, syn Chilkiasza, syna Meszullama, syna Sadoka, syna Merajota, syna Achituba, który był zwierzchnikiem domu Bożego;
9:12 - Adajasz, syn Jerochama, syna Paszchura, syna Malkiasza; Masaj, syn Adiela, syna Jachzery, syna Meszullama, syna Meszillemita, syna Immera.
9:13 - Razem ze wszystkimi braćmi było ich tysiąc siedmiuset sześćdziesięciu. Wszyscy ci dzielni wojownicy byli zajęci obsługą domu Bożego.
9:14 - Spośród lewitów: Szemajasz, syn Chaszszuba, syna Azrikama, syna Chaszabiasza, jednego z synów Merariego;
9:15 - ponadto: Bakbakar, Cheresz, Galal, Mattaniasz, syn Miki, syna Zikriego, syna Asafa;
9:16 - poza tym: Obadiasz, syn Szemajasza, syna Galala, syna Jedutuna, i Berekiasz, syn Asy, syna Elkany, do którego należały osiedla Netofatytów.
9:17 - Wreszcie wśród odźwiernych byli tam: Szallum, Akkub, Talmon, Achiman oraz ich bracia. Ich przełożonym był Szallum
9:18 - i jest nim po dzień dzisiejszy, pełniący służbę przy Bramie Królewskiej, po stronie wschodniej. Ci więc byli odźwiernymi w obozach lewitów.
9:19 - Szallum, syn Korego, syna Ebiasafa, syna Koracha, i wszyscy jego bracia z domu jego ojca, Korachici, byli powołani do posługi w świątyni i pełnili swoją służbę u progów namiotu, a ich ojcowie strzegli wejścia do obozu Jahwe.
9:20 - Kiedyś ich przełożonym był syn Eleazara Pinchas - Jahwe niech będzie z nim.
9:21 - Zachariasz, syn Meszelemiasza, pełnił służbę odźwiernego przy wejściu do Namiotu Spotkania.
9:22 - Mężów przeznaczonych do pełnienia straży przy bramach było dwustu dwunastu. Wszyscy byli zapisani w wykazach rodowych swoich miast, a ich urząd został wprowadzony przez Dawida i przez Samuela „widzącego”.
9:23 - Oni sami oraz ich synowie pozostawali zawsze przy bramach świątyni Jahwe i przy wejściu do namiotu, pełniąc tam swoja służbę.
9:24 - Odźwierni byli rozmieszczeni z czterech stron [namiotu]: od wschodu, od zachodu, od północy i od południa.
9:25 - Ich bracia, pozostający w swoich osiedlach, mieli do nich przychodzić od czasu do czasu i pozostawać z nimi przez tydzień.
9:26 - Czterej przełożeni odźwiernych - zazwyczaj lewici - musieli bowiem nieustannie pełnić swoją służbę. Oni też mieli w swojej pieczy komnaty oraz skarbce domu Jahwe.
9:27 - Mieszkali [w namiotach] wokół domu Bożego, którego pilnowali i który mieli otwierać każdego dnia rano.
9:28 - Niektórzy spośród lewitów mieli pod swoją opieką przedmioty używane przy sprawowaniu kultu: oni wydawali te przedmioty i licząc starannie, przyjmowali z powrotem.
9:29 - Inni nadzorcy sprzętu świątynnego czuwali nad wszystkimi naczyniami przybytku; troszczyli się o najczystszą mąkę i wino tudzież o oliwę, kadzidło i wszystkie wonności.
9:30 - Synowie kapłanów przygotowywali mieszaninę z różnych rodzajów wonności.
9:31 - Jeden z lewitów, Mattitiasz, pierworodny syn Szalluma Korachity, był odpowiedzialny za wypiek ciasta na różne ofiary.
9:32 - Niektórzy spośród synów Kehata byli wyznaczeni do przygotowywania chlebów pokładnych na każdy szabat.
9:33 - Tyle o śpiewakach, naczelnikach poszczególnych rodzin lewickich, którzy, zwolnieni od innych zajęć, pozostawali ciągle w komnatach [przyświątynnych], gdyż pełnili swoją służbę dniem i nocą.
9:34 - Tyle o naczelnikach rodzin lewickich według ich rodowodów. Wszyscy oni mieszkali w Jerozolimie.
9:35 - W Gibeonie żył Jejel, ojciec Gibeona. Jego żona miała na imię Maaka, a
9:36 - synami Jejela byli: Abdon jako pierworodny, potem Sur, Kisz, Baal, Ner, Nadab,
9:37 - Gedor, Achio, Zachariasz i Miklot.
9:38 - Miklot był ojcem Szimmeama. Oni również, razem ze swymi braćmi, mieszkali w Jerozolimie, w pobliżu swych krewnych.
9:39 - Ner był ojcem Kisza, Kisz ojcem Saula, Saul ojcem Jonatana, Malkiszuy, Abinadaba i Eszbaala.
9:40 - Synem Jonatana był Meribbaal, a Meribbaal był ojcem Miki.
9:41 - Synami Miki byli: Piton, Melek i Tachrea.
9:42 - Achaz był ojcem Jary, Jara ojcem Alemeta, Azmaweta i Zimriego, Zimri zaś ojcem Mosy.
9:43 - Mosa był ojcem Binei, Binea ojcem Refajasza, Refajasz ojcem Eleasa, Eleas ojcem Asela.
9:44 - Asel miał sześciu synów. Oto ich imiona: Azrikam, Bokru, Izmael, Szeariasz, Obadiasz i Chanan. Takie są imiona synów Asela.