3:1 - Psalm, który wyśpiewał Dawid, gdy uciekał przed swoim synem Absalomem.
3:2 - Panie, jakże liczni są ci, co mnie uciskają, jak liczni są ci, co na mnie nastają.
3:3 - Wielu jest takich, co mówią, iż nie ma dla mnie ocalenia u Boga.
3:4 - Ale ty, Panie, jesteś dla mnie tarczą, Tyś chwałą moją i Ty mnie podnosisz.
3:5 - Wołałem głośno do Pana i wysłuchał mnie ze swej góry świętej.
3:6 - Kładę się i zasypiam spokojnie, i znowu się budzę, bo Pan ma mnie w swej pieczy.
3:7 - Nie boję się nawet tysiąca mocarzy, którzy na mnie zewsząd nastają.
3:8 - Racz powstać, o Panie, Boże mój, ześlij mi pomoc! Ty zmiażdżyłeś szczęki moich wszystkich wrogów, a bezbożnikom połamałeś zęby.
3:9 - Tylko u Pana nasze ocalenie. Niech Twoje błogosławieństwo spłynie na Twój naród.