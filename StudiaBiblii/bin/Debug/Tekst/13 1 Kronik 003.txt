3:1 - A oto synowie Dawida, którzy przyszli na świat w Hebronie. Jego synem pierworodnym był Amnon, urodzony z Jizreelitki Achinoam; matką drugiego, Daniela, była Abigail z Karmelu;
3:2 - trzeci, Absalom, był synem Maaki, córki Talmaja, króla Geszuru; czwarty, Adoniasz, był synem Chaggity;
3:3 - matką piątego, czyli Szefatiasza, była Abital, a szóstego, czyli Jitreama - Egla.
3:4 - Tych sześciu synów urodziło się Dawidowi w Hebronie, gdzie królował przez siedem lat i sześć miesięcy. Potem przez lat trzydzieści sprawował władzę w Jerozolimie.
3:5 - A oto synowie Dawida, którzy przyszli na świat w Jerozolimie: Szimea, Szobab, Natan, Salomon - wszystkich czterech urodziła mu Batszeba, córka Ammiela.
3:6 - Potem kolejno przyszło na świat dziewięciu synów: Jibchar, Eliszua, Elifelet,
3:7 - Nogah, Nefeg, Jafia,
3:8 - Eliszama, Eliada, Elpalet.
3:9 - Oto synowie Dawida. Poza tym miał Dawid synów, których matkami były jego nałożnice. Miał też Dawid jedną córkę imieniem Tamar.
3:10 - Salomon był ojcem Roboama, Roboam ojcem Abiasza, Abiasz ojcem Asy, Asa ojcem Jozafata,
3:11 - Jozafat ojcem Jorama, Joram ojcem Ochozjasza, Ochozjasz ojcem Joasza,
3:12 - Joasz ojcem Amazjasza, Amazjasz ojcem Azariasza, Azariasz ojcem Jotama,
3:13 - Jotam ojcem Achaza, Achaz ojcem Ezechiasza, Ezechiasz ojcem Manassesa,
3:14 - Manasses ojcem Amona, Amon ojcem Jozjasza.
3:15 - A oto synowie Jozjasza: Jochanan jako pierworodny, drugi Jojakim, trzeci Sedecjasz, czwarty Szallum.
3:16 - Synami Jojakima byli: Jojachin i Sedecjasz,
3:17 - natomiast synami Jechoniasza, uprowadzonego do niewoli, byli: Szealtiel,
3:18 - Malkiram, Pedajasz, Szeneassar, Jekamiasz, Hoszama i Nedabiasz.
3:19 - Synami Pedajasza byli Zorobabel i Szimei, a synami Zorobabela Meszullam i Chananiasz. Siostra ich nazywała się Szelomit.
3:20 - A oto synowie Meszullama: Chaszuba, Ohel, Berekiasz, Chasadiasz oraz Juszab-Chesed - razem pięciu.
3:21 - Potomkami Chananiasza byli: Pelatiasz, Izajasz, Refajasz, Arnan, Obadiasz i Szekaniasz.
3:22 - Synami zaś Szekaniasza byli: Szemajasz, Chattusz, Jigeal, Bariach, Neariasz i Szafat - razem sześciu.
3:23 - Synami Neariasza byli: Elioenaj, Ezechiasz i Azrikam - ci trzej.
3:24 - Elioenaj miał siedmiu synów. Oto oni: Hodawiasz, Eliaszib, Pelajasz, Akkub, Jochanan, Delajasz i Anani.