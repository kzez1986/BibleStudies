19:1 - Druga część została przydzielona losem Symeonowi, to jest pokoleniu synów Symeona, według ich poszczególnych rodów. Ich dziedzictwo znajdowało się pośrodku [dziedzictwa] synów Judy.
19:2 - W ich posiadaniu znajdowały się więc: Beer-Szeba, Szema, Molada,
19:3 - Chasar-Szual, Bala, Esem,
19:4 - Eltolad, Betul, Chorma,
19:5 - Siklag, Bet-Hammarkabot, Chasar-Susa,
19:6 - Bet-Lebaot, Szaruchen. Razem trzynaście miast wraz z przylegającymi do nich osiedlami. Ponadto:
19:7 - Ain, Rimmon, Eter i Aszan - cztery miasta z pobliskimi osiedlami.
19:8 - Oprócz tego wszystkie osiedla położone wokół tych miast aż do Baalat-Beer, czyli Rama w Negebie. Takie było dziedzictwo dla synów Symeona według ich poszczególnych rodów.
19:9 - Dziedzictwo dla synów Symeona wydzielono z posiadłości synów Judy, gdyż było zbyt wielkie dla nich i dlatego tam właśnie przyznano część jako dziedzictwo dla synów Symeona.
19:10 - Trzecią część przyznano losem synom Zabulona według ich rodów. Granica ich dziedzictwa ciągnęła się aż do Sarid.
19:11 - Na zachodzie prowadziła w górę, ku Marala, dochodziła do Dabbaszet i kończyła się na potoku, płynącym koło Jokneam.
19:12 - Od Sarid skręcała na wschód, w kierunku wschodzącego słońca, prowadziła do granicy z Kislot-Tabor, a potem przez Deberat wznosiła się do Jafia,
19:13 - skąd znów wracała ku wschodowi, w kierunku wschodzącego słońca, do Gat-Hachefer i Et-Kasim, i biegła do Rimmon, zbliżając się do Nea.
19:14 - Na północy granica skręcała w stronę Channaton i kończyła się na równinie Jiftach-El.
19:15 - Głównymi miastami były tam: Kattat, Nahalal, Szimron, Jideala i Betlejem - razem dwanaście miast z przylegającymi do nich osiedlami.
19:16 - Takie było dziedzictwo synów Zabulona razem z ich poszczególnymi rodami; takie należały do nich miasta i położone w pobliżu nich osiedla.
19:17 - Czwartą część przyznano losem Issacharowi, czyli synom Issachara według ich rodów.
19:18 - Granica ich posiadłości ciągnęła się aż do Jizreel i obejmowała: Ha’kkesulot, Szunem,
19:19 - Chafaraim, Szijon, Anacharat,
19:20 - Rabbit, Kiszjon, Ebes,
19:21 - Remet, En-Gannim, En-Chadda, Bet-Passes.
19:22 - Granica przebiegała przez Tabor, Szachasima i Bet-Szemesz, kończąc się nad Jordanem. Razem było szesnaście miast z przylegającymi do nich osiedlami.
19:23 - Takie tedy było dziedzictwo pokolenia Issachara według ich rodów: miasta i położone w ich pobliżu osiedla.
19:24 - Piątą część przyznano losem pokoleniu synów Asera według ich rodów.
19:25 - Granica ich posiadłości prowadziła do Chelkat, Chali, Beten, Akszaf,
19:26 - Alammelek, Amad, Miszeal, a na zachodzie dotykała Karmelu i Szichor-Libnat.
19:27 - Potem skręcała ku wschodowi, do Bet-Dagon, stykała się z [dziedzictwem] Zabulona oraz doliną Jiftach-El na północy, potem przez Bet-Haemek i Neiel biegła w stronę Kabulu. Od strony północy należały do nich miasta:
19:28 - Abdon, Rechob, Chammon i Kana, aż do Wielkiego Sydonu.
19:29 - Granica biegła następnie do Rama i aż do warownego miasta Tyru, potem wracała w stronę Chosa, docierając na koniec do morza. Znajdowały się tam [między innymi] miasta: Machaleb, Akzib,
19:30 - Uma, Afek i Rechob. Razem dwadzieścia dwa miasta wraz z przylegającymi do nich osiedlami.
19:31 - Takie to krainy jako dziedzictwo zostały przydzielone pokoleniom synów Asera według ich rodów: miasta oraz położone w ich pobliżu osiedla.
19:32 - Szóstą część przyznano losem synom Neftalego, według ich rodów.
19:33 - Granica ich posiadłości ciągnęła się od Chelef i od Dębu w Saananim do Adami-Hannekeb i Jabneel oraz Lakkum, kończąc się na Jordanie.
19:34 - Potem wracała na zachód w stronę Aznot-Tabor, dochodziła do Chukkok, stykała się z [dziedzictwem] Zabulona od południa, a [posiadłością] Asera od zachodu i Judy, przy Jordanie, od wschodu.
19:35 - Znajdowały się tam następujące miasta warowne: Hassiddim, Ser, Chammat, Rakkat, Kinneret,
19:36 - Adama, Ha-Rama, Chasor,
19:37 - Kedesz, Edrei, En-Chasor,
19:38 - Jireon, Migdal-El, Chorem, Bet-Anat, Bet-Szemesz. Razem dziewiętnaście miast z przylegającymi do nich osiedlami.
19:39 - Takie było dziedzictwo pokolenia synów Neftalego, według ich rodów: miasta z przylegającymi do nich osiedlami.
19:40 - Siódmą część przyznano losem pokoleniu synów Dana według ich rodów.
19:41 - W granicach ich posiadłości znajdowały się miasta: Sorea, Esztaol, Ir-Szemesz,
19:42 - Szaalbin, Ajjalon, Jitla,
19:43 - Elon, Timna, Ekron,
19:44 - Elteke, Gibbeton, Baalat,
19:45 - Jehud, Bene-Berak, Gat-Rimmon,
19:46 - Me-Hajjarkon, Ha-Rakkon oraz ziemie położone naprzeciw Jafy.
19:47 - Lecz cała ta posiadłość była zbyt mała dla Danitów. Wyruszyli tedy synowie Dana na [miasto] Leszem, zdobyli je, a wszystkich mieszkańców zgładzili ostrzem miecza. Następnie sami osiedlili się w tym mieście, nazywając je - na cześć swojego ojca Dana - Leszem-Dan.
19:48 - Takie to było dziedzictwo pokolenia synów Dana według ich rodów: miasta z przylegającymi do nich osiedlami.
19:49 - Kiedy już dokonano podziału całego kraju, wyznaczając poszczególne granice, synowie Izraela przydzielili też pośród siebie dziedzictwo Jozuemu, synowi Nuna.
19:50 - Na polecenie Jahwe dano mu miasto, które sam sobie wybrał: Timnat-Serach, położone w górach Efraima. Jozue odbudował to miasto i w nim pozostał.
19:51 - Takie oto są dziedzictwa, które kapłan Eleazar, Jozue, syn Nuna, oraz Przywódcy rodów z poszczególnych pokoleń synów Izraela losem powyznaczali w Szilo, przed obliczem Jahwe, u wejścia do Namiotu Spotkania. W ten sposób dokonano podziału całego kraju.