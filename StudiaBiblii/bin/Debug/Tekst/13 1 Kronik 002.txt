2:1 - A oto synowie Izraela: Ruben, Symeon, Lewi, Juda, Issachar, Zabulon,
2:2 - Dan, Józef, Beniamin, Neftali, Gad i Aser.
2:3 - Synami Judy byli: Er, Onan i Szela. Matką ich była Kananejka, Bat-Szua. Na Era, pierworodnego Judy, zesłał jednak Jahwe śmierć, ponieważ czynił on to, co złe w oczach Jahwe.
2:4 - Synowa Judy, Tamar, urodziła Peresa i Zeracha. Tak więc pięciu było wszystkich synów Judy.
2:5 - Synami Peresa byli Chesron i Chamul,
2:6 - synami Zeracha zaś Zimri, Etan, Heman, Kalkol i Dara. Było więc pięciu synów Zeracha.
2:7 - Synem Karmiego był Akar, który sprowadził wiele utrapień na cały Izrael, ponieważ przywłaszczył sobie rzeczy, które były obłożone klątwą.
2:8 - Etan miał syna Azariasza,
2:9 - a synami Chesrona byli: Jerachmeel, Ram i Kelubaj.
2:10 - Ram był ojcem Amminadaba, Amminadab zaś Nachszona, naczelnika potomków Judy.
2:11 - Nachszon był ojcem Szalmy, a Szalma - Booza.
2:12 - Booz był ojcem Obeda, a Obed ojcem Jessego.
2:13 - Jesse miał siedmiu synów. Pierwszym, czyli pierworodnym, był Eliab, drugim Abinadab, trzecim Szimei,
2:14 - czwartym Netaneel, piątym Raddaj,
2:15 - szóstym Osem, a siódmym Dawid.
2:16 - Ich siostrami były Seruja i Abigail. Seruja miała trzech synów: Abiszaja, Joaba i Asahela.
2:17 - Abigail była matką Amasy, ojcem Amasy zaś był Jeter, Izmaelita.
2:18 - Kaleb, syn Chesrona, pojął za żonę Azubę, która urodziła mu syna Jeriota. A oto pozostali jej synowie: Jeszer, Szobab i Ardon.
2:19 - Po śmierci Azuby Kaleb wziął sobie za żonę Efratę, która urodziła mu syna Chura.
2:20 - Chur był ojcem Uriego, Uri zaś ojcem Besaleela.
2:21 - Potem zbliżył się Chesron do córki Makira, który był ojcem Gileada, i wziął ją sobie za żonę. Miał już wtedy sześćdziesiąt lat, ale jeszcze urodziła mu syna Seguba.
2:22 - Segub był ojcem Jaira, do którego należały dwadzieścia trzy miasta w ziemi Gilead.
2:23 - Aramejczykom i Geszurytom zabrał Osiedla Jaira oraz Kenat, z podlegającymi mu sześćdziesięcioma miejscowościami. Wszystko to należało kiedyś do potomków Machira, ojca Gileada.
2:24 - Kiedy już Chesron zmarł, do Efrata przybył Kaleb, którego żona Abijja urodziła syna. Miał on na imię Aszchur i był ojcem Tekoa.
2:25 - A oto synowie pierworodnego Chesrona, Jerachmeela: Ram jako pierworodny, Buna, Oren, Osem i Achiasz.
2:26 - Jerachmeel miał też żonę imieniem Atara i ona to właśnie stała się matką Onama.
2:27 - Synami Rama, pierworodnego Jerachmeela, byli: Maas, Jamin i Eker,
2:28 - synami Onama zaś - Szammaj i Jada. Szammaj był ojcem Nadaba i Abiszura.
2:29 - Abichajil, żona Abiszura, była matką Achbana i Molida.
2:30 - Nadab był ojcem Seleda i Appaima, Seled zaś umarł bezdzietnie.
2:31 - Appaim był ojcem Jisziego, a Jiszi ojcem Szeszana, Szeszan zaś ojcem Achlaja.
2:32 - Jada, brat Szammaja, był ojcem Jetera oraz Jonatana. Jeter zaś umarł bezdzietnie.
2:33 - Jonatan był ojcem Peleta i Zary. Wszyscy ci byli potomkami Jerachmeela.
2:34 - Szeszan nie miał synów, tylko same córki. Miał też sługę Egipcjanina imieniem Jarcha.
2:35 - Dał przeto owemu słudze, Jarsze, jedną ze swych córek za żonę i ta urodziła mu syna Attaja.
2:36 - Attaj był ojcem Natana, a Natan ojcem Zabada.
2:37 - Zabad był ojcem Eflala, a Eflal ojcem Obeda.
2:38 - Obed był ojcem Jehu, a Jehu ojcem Azariasza.
2:39 - Azariasz był ojcem Chelesa, a Cheles ojcem Eleasy.
2:40 - Eleasa był ojcem Sismaja, a Sismaj ojcem Szalluma.
2:41 - Szallum był ojcem Jekamiasza, a Jekamiasz ojcem Eliszamy.
2:42 - Synami Kaleba, brata Jerachmeela, byli: Mesza jako pierworodny, późniejszy ojciec Zifa, oraz Maresza, ojciec Chebrona.
2:43 - Synami zaś Chebrona byli: Korach, Tappuach, Rekem i Szema.
2:44 - Szema był ojcem Rachama, ojca Jorkeama, a Rekem był ojcem Szammaja.
2:45 - Szammaj był ojcem Maona, a Maon ojcem Bet-Sura.
2:46 - Efa, nałożnica Kaleba, była matką Charana, Mosy i Gazera, Charan zaś był ojcem Jahdaja.
2:47 - A oto synowie Jahdaja: Regem, Jotam, Geszan, Pelet, Efa i Szaaf.
2:48 - Nałożnica Kaleba, Maaka, była matką Szebera i Tirchany,
2:49 - a także Szaafa, ojca Madmanny, Szewy, ojca Makbeny i Gibea. Córką Kaleba była Aksa.
2:50 - Takie było potomstwo Kaleba. Synami zaś Chura, pierworodnego Efraty, byli: Szobal, ojciec Kiriat-Jearim,
2:51 - Salma, ojciec Bet-Lechem, Charef, ojciec Bet-Gader.
2:52 - Synami Szobala, ojca Kiriat-Jearim, byli: Reajasz, Chasri, Manachat.
2:53 - Od Szobala wywodziły się także rody Kiriat-Jearim: Jitryci, Putyci, Szumatyci i Miszraici, z których wyłonili się też potem Soreatyci i Esztaulici.
2:54 - Potomkami Salmy byli: Bet-Lechem, Netofatyci, Atrot Bet-Joab, połowa rodu Manachtytów, Soreici.
2:55 - Rody pisarzy mieszkających w Jabbes oraz Tireatyci, Szimeatyci i Sukatyci są Kenitami, którzy pochodzą z Chammat od ojca domu Rekaba.