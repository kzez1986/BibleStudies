23:1 - Psalm Dawida. Pan jest moim Pasterzem, nie zbraknie mi niczego.
23:2 - Pozwala mi paść się na zielonych łąkach, nad wodę mnie prowadzi, abym mógł odpocząć.
23:3 - Pokrzepia moją duszę i wiedzie prostą drogą, bo wierny jest Imieniu swojemu.
23:4 - I choćbym musiał zstąpić w otchłań bez światła, nie zlęknę się niczego, bo Ty jesteś przy mnie. Twój kij i laska pasterska są mi pokrzepieniem.
23:5 - Stół dla mnie nakrywasz na oczach mych wrogów, namaszczasz mi głowę olejkiem, kielich mój napełniasz po brzegi.
23:6 - Twoja dobroć i łaska pójdą przez me życie, a ja zamieszkam na długo w domu mego Pana.