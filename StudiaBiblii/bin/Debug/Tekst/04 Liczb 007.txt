7:1 - Kiedy Mojżesz zakończył budowę przybytku, namaścił go i poświęcił wraz z wszystkimi znajdującymi się w nim przedmiotami oraz [namaścił i poświęcił] ołtarz z wszystkimi jego przyborami,
7:2 - wtedy przywódcy Izraela i głowy poszczególnych rodów złożyli swoje ofiary. Stali oni na czele pokoleń i przewodzili tym, których poddawano spisowi.
7:3 - A oto, co przynieśli na ofiarę dla Jahwe: sześć krytych wozów i dwanaście wołów, czyli po jednym wozie od dwu przywódców i po jednym wole od każdego przywódcy. I złożyli te dary przed wejściem do przybytku.
7:4 - A Jahwe przemówił do Mojżesza w te słowa:
7:5 - Przyjmij od nich te dary. Niech będą używane przy obsłudze Namiotu Spotkania. Przekażesz je lewitom, każdemu stosownie do potrzeb jego posługiwania.
7:6 - Wziął więc Mojżesz wozy oraz woły i przekazał je lewitom.
7:7 - Dał dwa wozy i cztery woły synom Gerszona, stosownie do potrzeb ich posługiwania.
7:8 - Dał cztery wozy i osiem wołów synom Merariego, stosownie do potrzeb ich posługiwania pod kierownictwem kapłana Itamara, syna Aarona.
7:9 - Natomiast nic nie dał synom Kehata, którzy mieli troszczyć się o rzeczy najświętsze i przenosić je na własnych ramionach.
7:10 - Przywódcy [rodów] przynieśli również swoje dary na poświęcenie ołtarza. Przynieśli je w dniu namaszczenia ołtarza. Przywódcy [rodów] złożyli owe dary przed ołtarzem.
7:11 - Powiedział też Jahwe do Mojżesza: Niech każdego dnia jeden z przywódców złoży ofiarę na poświęcenie ołtarza.
7:12 - Jako pierwszy złożył dnia pierwszego swoją ofiarę Nachszon, syn Amminadaba z pokolenia Judy.
7:13 - Przyniósł on takie oto dary: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:14 - Ponadto puchar złoty wagi dziesięciu sykli, pełen wonności;
7:15 - jednego młodego cielca, jednego barana i jedno jagnię roczne na ofiarę całopalenia;
7:16 - jednego kozła na ofiarę przebłagalną za grzechy
7:17 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Nachszona, syna Amminadaba.
7:18 - Jako drugi przyniósł dnia drugiego swoje dary przywódca rodu Issachara, Netaneel, syn Suara.
7:19 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:20 - Ponadto puchar złoty wagi dziesięciu sykli, pełen wonności;
7:21 - jednego młodego cielca, jednego barana i jedno jagnię roczne na ofiarę całopalenia;
7:22 - jednego kozła na ofiarę przebłagalną za grzechy
7:23 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Netaneela, syna Suara.
7:24 - Trzeciego dnia przybył przywódca Zabulonitów, Eliab, syn Chelona.
7:25 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:26 - Ponadto puchar złoty wagi dziesięciu sykli, pełen wonności;
7:27 - jednego młodego cielca, jednego barana i jedno jagnię roczne na ofiarę całopalenia;
7:28 - jednego kozła na ofiarę przebłagalną za grzechy
7:29 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Eliaba, syna Chelona.
7:30 - Czwartego dnia przyszedł przywódca Rubenitów, Elisur, syn Szedeura.
7:31 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:32 - Ponadto puchar złoty wagi dziesięciu sykli, pełen wonności;
7:33 - jednego młodego cielca, jednego barana i jedno jagnię roczne na ofiarę całopalenia;
7:34 - jednego kozła na ofiarę przebłagalną za grzechy
7:35 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Elisura, syna Szedeura.
7:36 - Piątego dnia przyszedł przywódca Symeonitów, Szelumiel, syn Suriszaddaja.
7:37 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:38 - Ponadto puchar złoty wagi dziesięciu sykli, pełen wonności;
7:39 - jednego młodego cielca, jednego barana i jedno jagnię roczne na ofiarę całopalenia;
7:40 - jednego kozła na ofiarę przebłagalną za grzechy
7:41 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Szelumiela, syna Suriszaddaja.
7:42 - Szóstego dnia przyszedł przywódca Gadytów, Eliasaf, syn Deuela.
7:43 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:44 - Ponadto puchar złoty wagi dziesięciu sykli, pełen wonności;
7:45 - jednego młodego cielca, jednego barana i jedno jagnię roczne na ofiarę całopalenia;
7:46 - jednego kozła na ofiarę przebłagalną za grzechy
7:47 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Eliasafa, syna Deuela.
7:48 - Siódmego dnia przyszedł przywódca Efraimitów, Eliszama, syn Ammihuda.
7:49 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:50 - Ponadto puchar złoty wagi dziesięciu sykli, pełen wonności;
7:51 - jednego młodego cielca, jednego barana i jedno jagnię roczne na ofiarę całopalenia;
7:52 - jednego kozła na ofiarę przebłagalną za grzechy
7:53 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Eliszamę, syna Ammihuda.
7:54 - Ósmego dnia przyszedł przywódca Manassytów, Gamliel, syn Pedahsura.
7:55 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:56 - Ponadto puchar złoty wagi dziesięciu sykli, pełen wonności;
7:57 - jednego młodego cielca, jednego barana i jedno jagnię roczne na ofiarę całopalenia;
7:58 - jednego kozła na ofiarę przebłagalną za grzechy
7:59 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Gamliela, syna Pedahsura.
7:60 - Dziewiątego dnia przyszedł przywódca Beniaminitów, Abidan, syn Gideoniego.
7:61 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:62 - Ponadto puchar złoty wagi dziesięciu sykli, pełen wonności;
7:63 - jednego młodego cielca, jednego barana, jedno jagnię roczne na ofiarę całopalenia;
7:64 - jednego kozła na ofiarę przebłagalną za grzechy
7:65 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Abidana, syna Gideoniego.
7:66 - Dziesiątego dnia przyszedł przywódca Danitów, Achiezer, syn Ammiszaddaja.
7:67 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:68 - Ponadto puchar złoty wagi dziesięciu sykli, pełen wonności;
7:69 - jednego młodego cielca, jednego barana, jedno jagnię roczne na ofiarę całopalenia;
7:70 - jednego kozła na ofiarę przebłagalną za grzechy
7:71 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Achiezera, syna Ammiszaddaja.
7:72 - Jedenastego dnia przyszedł przywódca Aserytów, Pagiel, syn Okrana.
7:73 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:74 - Ponadto puchar złoty wagi dziesięciu sykli, pełen wonności
7:75 - jednego młodego cielca, jednego barana, jedno jagnię roczne na ofiarę całopalenia;
7:76 - jednego kozła na ofiarę przebłagalną za grzechy
7:77 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Pagiela, syna Okrana.
7:78 - Dwunastego dnia przyszedł przywódca Neftalitów, Achira, syn Enana.
7:79 - Oto, co złożył on w darze: misę srebrną ważącą sto trzydzieści sykli i wazę srebrną wagi siedemdziesięciu sykli, licząc według sykli świątynnych; misa i waza były napełnione mąką zmieszaną z oliwą, na ofiarę z pokarmów.
7:80 - Ponadto puchar złoty wagi dziesięciu sykli, pełen wonności;
7:81 - jednego młodego cielca, jednego barana, jedno jagnię roczne na ofiarę całopalenia
7:82 - jednego kozła na ofiarę przebłagalną za grzechy
7:83 - i wreszcie dwa woły, pięć baranów, pięć kozłów i pięć jednorocznych jagniąt na ofiarę pojednania. Takie były dary ofiarne złożone przez Achirę, syna Enana.
7:84 - Takie to ofiary złożyli przywódcy Izraela w związku z poświęceniem ołtarza w dniu jego namaszczenia. W sumie było dwanaście srebrnych mis, dwanaście srebrnych waz i dwanaście złotych pucharów.
7:85 - Każda misa srebrna ważyła sto trzydzieści sykli, a każda waza srebrna - siedemdziesiąt sykli. Wszystkie przedmioty ze srebra ważyły razem dwa tysiące czterysta sykli, licząc według sykli świątynnych.
7:86 - Było poza tym dwanaście pucharów ze złota, napełnionych wonnościami; każdy z nich ważył dziesięć sykli, licząc według sykli świątynnych. Wszystkie puchary złote ważyły razem sto dwadzieścia sykli.
7:87 - Na ofiary całopalenia złożono łącznie: dwanaście młodych cielców, dwanaście baranów i dwanaście rocznych jagniąt, wraz z należącymi do nich darami na ofiary z pokarmów, oraz dwanaście kozłów na ofiarę przebłagalną za grzechy.
7:88 - Na ofiary pojednania natomiast złożono łącznie: dwadzieścia cztery woły, sześćdziesiąt baranów, sześćdziesiąt kozłów i sześćdziesiąt rocznych jagniąt. Tyle było darów ofiarnych, które złożono z okazji poświęcenia ołtarza, po jego namaszczeniu.
7:89 - Kiedy Mojżesz wszedł do Namiotu Spotkania, żeby rozmawiać z Jahwe, usłyszał głos, który dochodził do niego znad przebłagalni, umieszczonej nad Arką Świadectwa, między dwoma cherubinami. Głos przemawiał [do niego].