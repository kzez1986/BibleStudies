21:1 - Pewnego dnia przywódcy rodów lewickich przyszli do kapłana Eleazara, do Jozuego, syna Nuna, oraz do przełożonych innych rodów z poszczególnych pokoleń synów Izraela
21:2 - i tak przemówili do nich w Szilo, na ziemi kananejskiej: Jahwe rozkazał przez Mojżesza, żeby nam przydzielono miasta na zamieszkanie, a koło nich pastwiska na wypasanie naszego bydła.
21:3 - Przydzielili więc synowie Izraela lewitom jako ich dziedzictwo, zgodnie z wolą Jahwe, pewne miasta i okoliczne pastwiska.
21:4 - I tak najpierw los padł na pastwiska Kehatytów. Należący do lewitów potomkowie kapłana Aarona otrzymali trzynaście miast z działów pokolenia Judy, Symeona i Beniamina.
21:5 - Inni potomkowie Kehata otrzymali losem dziesięć miast z posiadłości pokolenia Efraima, Dana i połowy pokolenia Manassesa.
21:6 - Potomkowie Gerszona otrzymali, według losowania, trzynaście miast z działów pokolenia Issachara, Asera, Neftalego i połowy pokolenia Manassesa w Baszanie.
21:7 - Synom Merariego i ich rodom przyznano przez losowanie dwanaście miast z posiadłości pokoleń Rubena, Gada i Zabulona.
21:8 - Te miasta razem z okolicznymi pastwiskami, zgodnie z nakazem wydanym Mojżeszowi przez Jahwe, przydzielili, rzucając losy, synowie Izraela Lewitom.
21:9 - Z posiadłości pokolenia synów Judy i Symeona przyznano wyliczone według nazw następujące miasta:
21:10 - Synom Aarona z rodu Kehata, należących do pokolenia Lewiego, ponieważ na nich padł los jako na pierwszych, przyznano -
21:11 - w górach Judy - miasto Arba, własność Arby, ojca Anaka, zwane inaczej Hebron i przylegające do niego pastwiska.
21:12 - Natomiast pola uprawne należące do tego miasta i okoliczne osiedla oddano w posiadanie Kalebowi, synowi Jefunnego.
21:13 - Synom kapłana Aarona przydzielono miasto schronienia dla zabójców, czyli Hebron, i jego okolice oraz Libnę wraz z przylegającymi do nich pastwiskami,
21:14 - Jattir z pastwiskami, Esztemoa z pastwiskami,
21:15 - Cholon z pastwiskami, Debir z pastwiskami,
21:16 - Aszan z pastwiskami, Juttę z pastwiskami i Bet-Szemesz z jego pastwiskami. Razem [wzięto] dziesięć miast z posiadłości tych dwóch pokoleń.
21:17 - Z dziedzictwa pokolenia Beniamina wydzielono: Gibeon z pastwiskami, Geba z jego pastwiskami,
21:18 - Anatot z jego pastwiskami oraz Almon z pastwiskami. Razem cztery miasta.
21:19 - Tak więc dla kapłanów pochodzących od Aarona wydzielono razem trzynaście miast wraz z ich pastwiskami.
21:20 - Rodom lewickim pochodzącym od Kehata, to znaczy pozostałym synom Kehata, przyznano losem pewne miasta z posiadłości pokolenia Efraima.
21:21 - Tak więc dali im synowie Izraela w górach efraimskich - jako miasto schronienia dla zabójców - Sychem razem z przylegającymi do niego pastwiskami, Gezer z jego pastwiskami,
21:22 - Kibsaim z pastwiskami i Bet-Choron z pastwiskami; razem cztery miasta.
21:23 - Z [posiadłości] pokolenia Dana [wydzielono]: Elteke z jego pastwiskami, Gibbeton z jego pastwiskami,
21:24 - Ajjalon z jego pastwiskami i Gat-Rimmon z jego pastwiskami; razem także cztery miasta.
21:25 - Z [dziedzictwa] połowy pokolenia Manassesa [wyłączono]: Tanak z jego pastwiskami, Jibleam oraz jego pastwiska; razem dwa miasta.
21:26 - Tak więc dla pozostałych synów Kehata wyznaczono dziesięć miast razem z ich pastwiskami.
21:27 - Synom Gerszona oraz ich lewickim rodom wydzielono z posiadłości połowy pokolenia Manassesa jako miejsce schronienia dla zabójców miasto Golan w Baszanie z jego pastwiskami oraz Asztarot z jego pastwiskami; razem dwa miasta.
21:28 - Z dziedzictwa pokolenia Issachara wyłączono; Kiszjon z jego pastwiskami, Dobrat z jego pastwiskami,
21:29 - Jarmut z jego pastwiskami i En-Gannim z jego pastwiskami; w sumie cztery miasta.
21:30 - Z [działu] pokolenia Asera wyłączono Miszeal z jego pastwiskami, Abdon z jego pastwiskami,
21:31 - Helkat z jego pastwiskami i Rechob z jego pastwiskami; w sumie też cztery miasta.
21:32 - Z [dziedzictwa] pokolenia Neftalego wyłączono jako miejsce schronienia dla zabójców: w Galilei miasto Kedesz razem z jego pastwiskami, a nadto Chammot-Dor z jego pastwiskami i Rakkat z jego pastwiskami; razem trzy miasta.
21:33 - Tak więc przydzielono Gerszonitom, według ich rodów, trzynaście miast razem z ich pastwiskami.
21:34 - Poszczególnym rodom potomków Merariego, czyli reszcie pokolenia Lewiego, wydzielono z [posiadłości] pokolenia Zabulona: Jokneam z jego pastwiskami, Karta z jego pastwiskami,
21:35 - Rimmon z jego pastwiskami i Nahalal z jego pastwiskami; azem cztery miasta.
21:36 - Po drugiej stronie Jordanu, z działu pokolenia Rubena, przyznano im jako miejsce schronienia dla zabójców: na pustyni Jahsa miasto Beser z jego pastwiskami,
21:37 - Kedemot z jego pastwiskami i Mefaat z jego pastwiskami; razem także cztery miasta.
21:38 - Z [posiadłości] pokolenia Gada wydzielono jako miejsce schronienia [dla zabójców]: w Gileadzie miasto Ramot razem z jego pastwiskami oraz Machanaim z jego pastwiskami;
21:39 - ponadto Cheszbon z jego pastwiskami i Jazer z jego pastwiskami; łącznie cztery miasta.
21:40 - Przydzielono więc losem synom Merariego, według ich rodów, tworzących resztę pokolenia Lewiego, razem dwanaście miast.
21:41 - Wszystkich miast lewickich w posiadłościach synów Izraela było czterdzieści osiem, razem z ich pastwiskami.
21:42 - Każde z tych miast obejmowało także okoliczne pastwiska. Odnosi się to do wszystkich miast [lewickich].
21:43 - W ten sposób przekazał Jahwe Izraelitom cały kraj, który poprzysiągł dać ich przodkom. Wzięli go w posiadanie i w nim zamieszkali.
21:44 - Jahwe darzył ich pełnym pokojem, tak jak to przyobiecał ich ojcom, a żaden z ich wrogów nie mógł ostać się przed nimi. Wszystkich ich wrogów Jahwe sam wydawał w ich ręce.
21:45 - I tak wypełniły się wszystkie owe wiekopomne obietnice, które Jahwe uczynił synom Izraela. Żadna z tych obietnic nie została próżna. Wszystkie się spełniły.