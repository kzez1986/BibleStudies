67:1 - Dla kierującego chórem. Na instrumenty strunowe. Psalm. Pieśń.
67:2 - Bądź nam miłosierny, o Boże, i racz nam błogosławić, niechaj Twoje oblicze jaśnieje nad nami.
67:3 - Wówczas dostrzeżemy drogę Twoją na ziemi i zbawienie, które nam przynosisz pośród wszystkich ludów.
67:4 - Ludy winny Ci dziękować, o Boże, dziękować Ci winny wszystkie narody.
67:5 - Narody winny radować się i cieszyć, że całą ziemią rządzisz sprawiedliwie. Sprawiedliwie osądzasz narody i rządzisz ludami całej ziemi.
67:6 - Ludy winny Ci dziękować, o Boże, dziękować Ci winny wszystkie narody.
67:7 - Ziemia wydała nam swoje plony, Bóg, nasz Bóg, niech raczy nam błogosławić.
67:8 - Niech ześle nam Bóg swe błogosławieństwo, cały świat niech się Go lęka i czcią Go otacza.