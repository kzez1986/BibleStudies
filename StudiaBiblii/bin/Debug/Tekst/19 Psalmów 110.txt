110:1 - Psalm Dawida. Powiedział Pan do mojego Pana: Usiądź po mojej prawej stronie, a ja Twoich wrogów położę jako podnóżek dla stóp Twoich.
110:2 - Niech Bóg uniesie z Syjonu berło swojej mocy, (i niech powie): Władzę masz pośród Twych wrogów!
110:3 - Twoje jest panowanie za dni mocy Twojej, gdy przyodziejesz się w święte, kosztowne szaty Twoje. Zrodziłem Cię przed najwcześniejszą jutrzenką, (na świat cię wydałem) jako pierwszą rosę.
110:4 - Pan złożył przysięgę i nie cofnie jej nigdy, że jesteś Kapłanem na wieki na wzór Melchizedeka.
110:5 - Pan stoi po Twojej prawicy, unicestwia królów w dzień swojego gniewu.
110:6 - Będzie sądził narody, wzniesie trupów stosy, roztrzaska im głowy po całej ziemi.
110:7 - Napije się ze strumienia po drodze i dlatego na nowo podniesie głowę.