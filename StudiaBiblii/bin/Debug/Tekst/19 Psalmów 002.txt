2:1 - Dlaczego buntują się narody, po co te próżne knowania ludów?
2:2 - Głowy podnoszą królowie ziemscy, łączą się z nimi wielcy tego świata przeciwko Panu i Jego Pomazańcowi.
2:3 - I mówią: Zrzućmy z siebie Ich więzy i uwolnijmy się od Ich jarzma.
2:4 - Lecz śmieje się Ten, co na niebie panuje, drwi sobie z nich Pan.
2:5 - Ale też przemówił do nich w swym gniewie i swoim zagniewaniem wprawił ich w osłupienie:
2:6 - Ja sam ustanowiłem mego króla na Syjonie, mojej świętej górze.
2:7 - Chcę wam ogłosić wolę Boga, który do mnie powiedział: Synem moim jesteś, zrodziłem Cię dzisiaj.
2:8 - Zażądaj tylko, a dam Ci w dziedzictwo narody, ziemię aż po jej krańce na własność.
2:9 - Będziesz je ujarzmiał berłem z żelaza, pokruszysz je jak gliniane naczynia.
2:10 - Zechciejcie tedy zrozumieć, królowie, nauczcie się czegoś, zarządcy ziemi.
2:11 - Służcie Panu z bojaźnią,
2:12 - z drżeniem całujcie Jego stopy, bo jeśli się rozgniewa, zginiecie. On bowiem łatwo zapala się gniewem i wtedy szczęśliwi, którzy Mu ufają.