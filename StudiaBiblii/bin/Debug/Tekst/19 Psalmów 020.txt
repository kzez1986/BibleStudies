20:1 - Dla kierującego chórem. Psalm Dawida.
20:2 - Oby Pan cię wysłuchał w dniu utrapienia, a imię Boga Jakubowego niech będzie ci osłoną.
20:3 - Niech ześle ci pomoc ze swego przybytku, niech ci nadejdzie wsparcie z Syjonu.
20:4 - Niech raczy wejrzeć na wszystkie twe ofiary, niech przyjmie łaskawie wszystkie całopalenia.
20:5 - Niech da ci to, czego pragnie twe serce, i pozwoli wypełnić wszystkie twe zamiary.
20:6 - Cieszyć się będziemy z twojego zwycięstwa i w imię Boga nieść w górze sztandary. Niech spełnią się u Pana wszystkie twoje prośby.
20:7 - A ja pewien jestem, że Pan wybawi pomazańca swego, wysłucha go z niebieskiego przybytku i wspomoże siłą swojej prawicy.
20:8 - Jedni są silni mocą rydwanów, inni - rumaków, nasza zaś siła w imieniu Pana, Boga naszego.
20:9 - Tamci potknęli się i upadli, a my stoimy i trwamy.
20:10 - O Panie, daj zwycięstwo królowi, wysłuchaj nas w dniu naszego wołania!