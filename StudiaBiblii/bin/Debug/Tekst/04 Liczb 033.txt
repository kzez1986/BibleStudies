33:1 - A oto miejsca poszczególnych postojów synów Izraela po ich wyjściu z Egiptu, gdy wszystkimi oddziałami dowodzili Mojżesz i Aaron.
33:2 - Mojżesz sporządził listę miejscowości, z których wyruszali, według ich obozowisk, zgodnie z poleceniem Jahwe. Oto lista obozowisk, z których ruszano w dalszą drogę.
33:3 - Piętnastego dnia pierwszego miesiąca opuścili Ramses. Na oczach wszystkich Egipcjan, z wyciągniętymi ku górze rękami, wychodzili synowie Izraela następnego dnia po święcie Paschy.
33:4 - W tym czasie Egipcjanie grzebali tych, których dotknęła wśród nich ręka Jahwe - wszystkich swoich pierworodnych. Dokonał również Jahwe sądu nad poganami.
33:5 - Po wyjściu z Ramses pierwsze obozowisko rozbili Izraelici w Sukkot.
33:6 - Potem wyruszyli z Sukkot i zatrzymali się w Etam, położonym już na skraju pustyni.
33:7 - Po wyjściu z Etam skręcili w stronę Pi-Hachirot, leżącego niedaleko Baal-Sefon, i rozbili obozowisko naprzeciw Migdol.
33:8 - Potem wyruszyli spod Pi-Hachirot, przeszli przez środek morza, kierując się w stronę pustyni. Trzy dni wędrowali przez pustynię Etam, po czym rozbili obozowisko w Mara.
33:9 - Opuściwszy Mara, dotarli do Elim, gdzie było dwanaście źródeł i siedemdziesiąt drzew palmowych. I tam rozbili kolejny obóz.
33:10 - Po wyjściu z Elim następny obóz rozbili nad morzem Czerwonym,
33:11 - po czym, wyruszywszy znad Morza Czerwonego, zatrzymali się na pustyni Sin.
33:12 - Opuścili pustynię Sin i rozbili namioty w miejscowości Dofka.
33:13 - Po wyjściu z Dofka zatrzymali się w Alusz,
33:14 - po czym, wyruszywszy z Alusz, zatrzymali się w Refidim, gdzie nie było, niestety, wcale wody do picia.
33:15 - Po wyjściu z Refidim znów zatrzymali się na pustyni Synaj.
33:16 - Wyruszyli z pustyni Synaj i rozbili namioty w Kibrot-Hattaawa.
33:17 - Następnie wyruszyli z Kibrot-Hattaawa i zatrzymali się w Chaserot.
33:18 - Wyruszyli z Chaserot i rozbili namioty w Ritma,
33:19 - po czym, opuściwszy Ritma, zatrzymali się w Rimmon-Peres.
33:20 - Wyruszyli z Rimmon-Peres i rozbili obóz w Libnie,
33:21 - a po wyjściu z Libny zatrzymali się w Rissa.
33:22 - Wyruszyli z Rissa i rozbili namioty w Kehelata,
33:23 - po czym, wyszedłszy z Kehelata, rozbili obóz w górach Szafer.
33:24 - Następnie wyruszyli z gór Szafer i zatrzymali się w Charada,
33:25 - po wyjściu zaś z Charada rozbili obóz w Makelot.
33:26 - Wyruszyli z Makelot i zatrzymali się w Tachat,
33:27 - a po wyjściu z Tachat rozbili obóz w Terach.
33:28 - Potem wyruszyli z Terach i zatrzymali się w Mitka,
33:29 - a po wyjściu z Mitka rozbili obóz w Chaszmona.
33:30 - Wyruszyli z Chaszmona i zatrzymali się w Moserot,
33:31 - a po wyjściu z Moserot rozbili obóz w Bene-Jaakan.
33:32 - Wyszedłszy z Bene-Jaakan zatrzymali się w Chor-Haggidgad,
33:33 - a po wyjściu z Chor-Haggidgad rozbili obóz w Jotbata.
33:34 - Wyruszyli następnie z Jotbata i zatrzymali się w Abrona,
33:35 - a po wyjściu z Abrona rozbili obóz w Esjon-Geber.
33:36 - Wyszedłszy z Esjon-Geber zatrzymali się na pustyni Sin, czyli w Kadesz,
33:37 - po wyjściu zaś z Kadesz rozbili obóz na górze Hor, znajdującej się już na samych krańcach ziemi Edom.
33:38 - Według polecenia Jahwe kapłan Aaron wstąpił na górę Hor i tam zmarł. Było to pierwszego dnia piątego miesiąca, roku czterdziestego od wyjścia synów Izraela z Egiptu.
33:39 - W chwili śmierci na górze Hor Aaron miał sto dwadzieścia trzy lata.
33:40 - Wtedy to król Aradu, Kananejczyk, mieszkający w Negeb, na południu Kanaanu, dowiedział się o przybyciu synów Izraela.
33:41 - Tymczasem oni wyruszyli spod góry Hor i rozbili namioty w Salmona,
33:42 - a opuściwszy Salmona, zatrzymali się w Punon.
33:43 - Po wyjściu z Punon rozbili namioty w Obot,
33:44 - a wyszedłszy z Obot, zatrzymali się w Ijje-Haabarim, już na granicy Moabu.
33:45 - Wyruszyli z Ijje-Haabarim i rozbili obóz w Dibon-Gad,
33:46 - po czym wyszedłszy z Dibon-Gad zatrzymali się w Almon-Diblataim.
33:47 - Po wyjściu z Almon-Diblataim rozbili namioty w górach Abarim, naprzeciw Nebo.
33:48 - Potem wyruszyli z gór Abarim i zatrzymali się na równinie moabickiej, nad brzegiem Jordanu, niedaleko Jerycha.
33:49 - Ich namioty rozciągały się wzdłuż Jordanu na równinie moabickiej od Bet-Hajeszimot aż do Abel-Szittim.
33:50 - Gdy znajdowali się na równinie moabickiej, nad brzegiem Jordanu, niedaleko Jerycha, Jahwe tak przemówił do Mojżesza:
33:51 - Powiedz synom Izraela: Gdy przeprawicie się przez Jordan i wkroczycie już do ziemi kananejskiej,
33:52 - zaczniecie usuwać wszystkich mieszkańców tego kraju; będziecie rozbijać wszystkie ich posągi wykute w kamieniu i wszystkie podobizny odlewane z brązu i zniszczycie wszystkie ich miejsca modlitwy położone na wyżynach.
33:53 - Będziecie brać [stopniowo] w posiadanie cały kraj, osiedlając się w nim, bo ja dałem wam tę krainę w posiadanie.
33:54 - Rzucając losy, rozdzielicie cały kraj między poszczególne rody. Rodom najliczniejszym przydzielicie najwięcej ziemi, mniej zaś rodom mniej licznym. Każdy otrzyma to, co mu przypadnie według losowania. Poszczególne pokolenia wezmą w posiadanie to, co na nie przypadnie.
33:55 - Lecz jeśli nie będziecie usuwać mieszkańców kraju, ci, których pozostawicie, okażą się jakby cierniami w waszych oczach i jakby kolcami raniącymi wasze ciało. Będą was też traktować jak wrogów w tym kraju, który będzie wam dany na zamieszkanie.
33:56 - Wtedy i ja sam postąpię z wami tak, jak postanowiłem postąpić z nimi.