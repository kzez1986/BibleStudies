87:1 - Psalm synów Koracha. Pieśń. Pan miłuje (Syjon) z jego budowlami na świętej górze.
87:2 - Bardziej niż wszystkie siedziby Jakuba miłuje Pan bramy Syjonu.
87:3 - Wspaniałe rzeczy mówi się o tobie, o ty, miasto naszego Boga.
87:4 - Mieszkańców Egiptu i Babilonu zaliczam do tych, którzy mnie znają. O Filistynach, Tyru i Kusz mieszkańcach też mówią, że każdy z nich tam się urodził.
87:5 - Lecz o Syjonie będzie się mówić, że tam przyszedł na świat każdy człowiek. On sam, Najwyższy, założył Syjon.
87:6 - Pan pisze, układając listę narodów: Tutaj się urodzili.
87:7 - Oni zaś tańcząc będą śpiewać: Wszystkie moje źródła wytryskują z ciebie.