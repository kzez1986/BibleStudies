75:1 - Dla kierującego chórem. Na melodię: „Nie niszcz”. Psalm Asafa. Pieśń.
75:2 - Wychwalamy cię, o Boże, wychwalamy Ciebie, bliskie jest Twoje imię tym, co opiewają Twe cuda.
75:3 - W dniu, który sam wyznaczę, dokonam sądu według mego prawa.
75:4 - Może się zachwiać ziemia ze wszystkim, co ją napełnia, ale Ja ustawiłem jej kolumny na solidnym gruncie.
75:5 - Wyniosłym powiedziałem: Nie bądźcie zuchwali, a do złoczyńców rzekłem: Nie przechwalajcie się swą siłą.
75:6 - Nie przechwalajcie się tak dumnie waszą siłą i nie bądźcie tak zarozumiali w waszej mowie,
75:7 - bo ani od wschodu, ani od zachodu nie nadejdzie dla was wybawienie.
75:8 - Nie, gdyż Sędzią jest sam Pan Bóg, który jednych poniża, a innych wywyższa.
75:9 - W rękach Pana jest puchar pełen wina i przypraw, z niego pić muszą wszyscy bezbożni ziemi; muszą go dobrze, aż do dna wychylić.
75:10 - Ja zawsze będę się radował, Bogu Jakuba pragnę grać i śpiewać.
75:11 - I zetrę w proch potęgę bezbożnych, a głowę sprawiedliwego wyniosę wysoko.