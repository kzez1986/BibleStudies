99:1 - Pan jest Królem, drżą przed Nim narody, zasiada na cherubach, a ziemia się chwieje.
99:2 - Wielki jest Pan na Syjonie, wyniesiony ponad wszystkie ludy.
99:3 - Trzeba tedy wielbić Twoje wielkie i chwalebne imię, ponieważ jest święte.
99:4 - Potężnym jesteś Królem i kochasz prawość. Mocno utwierdziłeś to, co słuszne w świecie. Tyś dał Jakubowi sprawiedliwość i prawo.
99:5 - Wysławiajcie Pana, Boga naszego, bijcie Mu pokłony u podnóżka stóp Jego, ponieważ jest święty.
99:6 - Mojżesz i Aaron są wśród Jego kapłanów, a Samuel wśród tych, co Jego imienia wzywają. Wołali do Niego i On ich wysłuchał.
99:7 - Przemawiał do nich ze słupa obłoków, a oni słuchali Jego przykazań i pouczeń, które im dawał.
99:8 - Wysłuchałeś ich, o Panie nasz i Boże, i byłeś dla nich Bogiem, co przebacza, ale bezbożników ukarałeś słusznie.
99:9 - Wysławiajcie Pana, Boga naszego, bijcie Mu pokłony u stóp Jego świętej góry, dlatego, że święty jest Pan i Bóg nasz. Psalm 100 (99)