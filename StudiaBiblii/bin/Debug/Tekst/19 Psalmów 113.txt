113:1 - Alleluja! Chwalcie, o chwalcie Pana, chwalcie imię Pańskie.
113:2 - Niech będzie uwielbione imię Pana i teraz, i po wszystkie czasy!
113:3 - Od wschodu słońca aż po jego zachód niech imię Pańskie będzie uwielbione!
113:4 - Pan jest wyniesiony ponad wszystkie ludy, a Jego chwała ponad niebo sięga.
113:5 - I któż jest równy Panu i Bogu naszemu, którego tron jest wysoko,
113:6 - który zwraca się, aby ujrzeć to, co na niebie, i to, co na ziemi?
113:7 - Ten, co nędzarza z prochu ziemi podnosi, ubogiego zaś z nędzy wydobywa
113:8 - i każe mu zasiąść między bogaczami, między najbogatszymi spośród swego ludu?
113:9 - Bezpłodnej pozwala pozostawać w domu i czyni ją matką cieszącą się dziećmi. Alleluja!