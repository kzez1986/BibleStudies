12:1 - Dla kierującego chórem. Na oktawę. Psalm Dawida.
12:2 - Wspomóż mnie, Panie, bo nie ma już prawych i żadnej wierności pośród synów ludzkich.
12:3 - Jedni drugich okłamują nawzajem, fałszywy jest ich język i rozdwojone serce.
12:4 - Niech więc Pan wygubi wszystkie złe języki i wargi mówiące nieprawdę.
12:5 - Powtarzają sobie: W języku jest nasza siła i na wargach moc nasza. Któż może się nam sprzeciwić?
12:6 - Gdy słabszych zaczną uciskać, gdy biedni jęczeć zaczną, wtedy rzecze Pan: Teraz już powstanę i ocalę sponiewieranych.
12:7 - Szczere jest to, co Pan mówi, jak srebro czyszczone w piecu, od wszelkich zanieczyszczeń wolne, siedmiokroć oczyszczone.
12:8 - Ty nas ocalisz, o Panie, uratujesz nas od tych ludzi na zawsze,
12:9 - nawet gdy bezbożni krążyć będą dokoła i wzmagać się będzie złość pośród ludzkich synów.