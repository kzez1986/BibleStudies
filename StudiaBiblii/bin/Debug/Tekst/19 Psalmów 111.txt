111:1 - Alleluja! Z całego serca pragnę wielbić Pana wśród miłujących Go, gdy wszyscy się zgromadzą.
111:2 - Wielkie są bowiem dzieła Pana, zgłębiać je winni wszyscy, których radują.
111:3 - Dzieła Jego pełne majestatu i chwały. Jego sprawiedliwość trwać będzie na wieki.
111:4 - Trwałą uczynił pamięć o swych cudach. Pan jest łaskawy i miłosierny.
111:5 - Karmi tych wszystkich, którzy się Go boją, o swoim Przymierzu pamięta na wieki.
111:6 - Swemu ludowi okazał swoje wielkie dzieła i dał mu w dziedzictwo całe mienie pogan.
111:7 - Dzieła rąk jego są sprawiedliwe i trwałe, niezmienne są także przykazania Jego.
111:8 - Będą one trwać zawsze na wieki, bo są ustanowione w wierności i prawdzie.
111:9 - Swojemu ludowi zapewnił zbawienie i zawarł z nim wieczne Przymierze. Imię zaś Jego pełne grozy i święte.
111:10 - A bojaźń Pańska początkiem mądrości i mądrzy są wszyscy, którzy według niej żyją. Chwała zaś Jego nigdy nie przeminie.