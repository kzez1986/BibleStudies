19:1 - Kto tak postępuje, nigdy nic mieć nie będzie, a kto nie szanuje rzeczy małych, stanie się wkrótce żebrakiem.
19:2 - Wino i kobiety - to zguba nawet dla mądrych, a przestający z nierządnicami zatracili już resztki wstydu.
19:3 - Tacy padną łupem robactwa i wstrętnej zgnilizny, a człowiek lekkomyślny przypłaci to życiem.
19:4 - Człowiek łatwowierny bywa lekkomyślny a ten, kto grzechy popełnia, na własną działa szkodę.
19:5 - Kto w złym ma upodobanie, będzie potępiony.
19:6 - Kto stroni od czczej gadaniny, ten uniknie nieuchronnej zguby.
19:7 - Nigdy nie rozgłaszaj tego, co ci powiedziano, a na pewno nic na tym nie stracisz.
19:8 - Nie opowiadaj niczego ani przyjaciołom, ani wrogom i jeśli nie musisz, niczego nie wyjawiaj.
19:9 - Bo wysłuchają cię, ale nie będą ci ufać i znienawidzą cię przy najbliższej okazji.
19:10 - To, co usłyszałeś, weź z sobą do grobu, Nie bój się, zdołasz to w sobie zatrzymać.
19:11 - Głupiec, gdy słowo posłyszy, już doznaje udręki jak kobieta, która wkrótce ma urodzić.
19:12 - Jak strzała tkwiąca w udzie rannego człowieka, tak słowo we wnętrzu męża niemądrego.
19:13 - Pójdź i zapytaj przyjaciela, czy coś takiego uczynił. A jeśli już uczynił, niech nigdy więcej nie czyni.
19:14 - Pójdź i zapytaj sąsiada, czy czegoś nie powiedział. A jeśli już powiedział, niech więcej nie powtarza.
19:15 - Pójdź i odszukaj przyjaciela, bo często oczernia się drugich; nie wierz więc we wszystko, co inni mówią.
19:16 - Czasem się ktoś poślizgnie, ale tylko niechcący. Zresztą, kto z nas choć raz w życiu nie zgrzeszył słowem?
19:17 - Pójdź najpierw do sąsiada zanim zaczniesz mu grozić, i zawsze bądź posłuszny Prawu Najwyższego.
19:18 - ---
19:19 - ---
19:20 - Cała mądrość - to nic innego tylko bojaźń Pana, w mądrości zaś najważniejsze wypełnienie Prawa.
19:21 - ---
19:22 - Poznanie zła - to jeszcze nie mądrość, słuchanie zaś rad grzeszników - to nie dowód rozsądku.
19:23 - Jest rodzaj postępowania, który budzi odrazę, głupcem zaś okazuje się ten, kto nie korzysta z mądrości.
19:24 - Lepiej jest być mniej mądrym, a bojącym się Pana, niż obfitować w roztropność, ale łamać prawo.
19:25 - Niektórzy swym postępowaniem służą bezbożności a inni w obronie swych uprawnień używają podstępu.
19:26 - Są i tacy, co jakby z bólu idą zgięci we dwoje, ale ich wnętrze jest ciągle pełne zakłamania.
19:27 - Pochylają głowy i udają głuchych, aby obłudnie wziąć nad tobą górę.
19:28 - Tacy czują się nawet zbyt słabi, by grzeszyć, lecz przy pierwszej sposobności zła się dopuszczają.
19:29 - Człowieka ocenia się według jego twarzy, po wyglądzie poznaje się także mądrego.
19:30 - Ubranie człowieka mówi o tym, co on czyni; a kim on jest, sposób jego chodzenia, zdradza.