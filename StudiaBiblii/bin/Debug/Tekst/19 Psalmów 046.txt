46:1 - Dla kierującego chórem. Pieśń Synów Koracha. Na melodię: „Dziewczęta”.
46:2 - Bóg jest naszą ucieczką i obrońcą naszym, przychodził nam z pomocą w nieszczęściach, już nieraz i niezawodnie.
46:3 - Nie zlękniemy się więc, nawet gdy zadrży ziemia i góry zaczną się zapadać w samym środku morza,
46:4 - nawet gdy wody pienić się będą i huczeć i wszystko trząść się zacznie przed ich wielkością.
46:5 - Jest rzeka, której wody radują miasto Boże i święte przybytki Najwyższego.
46:6 - Bóg w środku tego miasta, więc nic go nie wzruszy, będzie nad nim czuwał od wczesnego ranka.
46:7 - Burzą się całe narody, chwieją królestwa, a gdy zabrzmi głos Pana, zapadnie się ziemia.
46:8 - Pan Zastępów jest z nami, Bóg Jakuba jest dla nas Opoką.
46:9 - Idźcie, zobaczcie, czego Pan dokonał, jak w podziw wprawił całą ziemię.
46:10 - On kres położył wszystkim wojnom na ziemi, połamał łuki i oszczepy i strawił ogniem wojenne rydwany.
46:11 - Skończcie już i uznajcie, że jestem Bogiem, że jestem ponad narodami i ponad całą ziemią.
46:12 - Pan Zastępów jest z nami, Bóg Jakuba jest dla nas Opoką.