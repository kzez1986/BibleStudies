26:1 - Szczęśliwy mąż, który ma dobrą żonę, liczba dni jego będzie podwojona.
26:2 - Dobra żona - to szczęście dla każdego męża, bo w spokoju upłyną mu lata jego życia.
26:3 - Dobra żona - to skarb zaiste prawdziwy, udzielony tym tylko, którzy boją się Pana.
26:4 - Tak bogaci, jak ubodzy są wtedy szczęśliwi, a ich oblicza są zawsze radosne.
26:5 - Trzech rzeczy się boję, a czwarta mnie przeraża: to plotki krążące po mieście, rozruchy publiczne i oskarżenia fałszywe: to wszystko jest niż śmierć gorsze.
26:6 - Zgryzoty serca i bólu przysparza kobieta zazdrosna o inną kobietę, a to jest bicz języka, który wszystkich dosięga.
26:7 - Kobieta przewrotna - to jarzmo dla wołów źle dopasowane, próbować je opanować - to jakby brać do ręki skorpiona.
26:8 - Kobieta pijaczka - to powód do zgryzoty, jej hańby nigdy się nie ukryje.
26:9 - Grzeszność kobiety zdradza jej spojrzenie, niespokojnie rozbiegane oczy.
26:10 - Trzymaj krótko swą córkę, jeśli zbyt zuchwała, bo gdy wyczuje twą słabość, będzie z niej korzystać.
26:11 - Miej się na baczności przed bezwstydnym spojrzeniem i nie dziw się, jeśli cię kiedyś doprowadzi do złego.
26:12 - Jak spragniony podróżny otwiera usta, tak ona każdej rozkoszy wychodzi naprzeciw i ciało swoje oddaje rozpuście.
26:13 - Uroki żony radość sprawiają, a jej mądrość jest siłą dla męża.
26:14 - Kobieta cicha - to dar od Pana, a dobrze wychowana jest wprost bezcenna.
26:15 - Kobieta skromna jest podwójnie miła a czysta - przedstawia wartość niezrównaną.
26:16 - Jak słońce wschodzące nad wzgórzami Pana, tak czar pięknej kobiety w jej sprzątniętym domu.
26:17 - Jak światło rozchodzące się od świętego świecznika, tak blask pięknej głowy wieńczącej piękne ciało.
26:18 - Jak złote kolumny na podstawach ze srebra, tak piękne nogi na kształtnych stopach.
26:19 - ---
26:20 - ---
26:21 - ---
26:22 - ---
26:23 - ---
26:24 - ---
26:25 - ---
26:26 - ---
26:27 - ---
26:28 - Są dwie rzeczy, które mnie smucą, a trzecia - doprowadza do złości: wojownik dzielny starzejący się w nędzy, ludzie rozumni doznający pogardy, człowiek sprawiedliwy popadający w grzechy i pod miecz przeznaczony przez Pana.
26:29 - Kupiec z trudem opiera się pokusie przestępstwa, a handlarz nie potrafi uniknąć grzechu.