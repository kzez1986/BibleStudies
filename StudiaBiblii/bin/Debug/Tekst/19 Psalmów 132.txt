132:1 - Pieśń na wejście. O Panie, racz wspomnieć na Dawida i na wszystkie trudy jego;
132:2 - I na przysięgę, którą złożył Panu, i na to, co ślubował Mocnemu Jakuba:
132:3 - że nie wejdzie do swego namiotu i nie spocznie na własnym posłaniu,
132:4 - nie pozwoli się zmrużyć swym oczom, nie udzieli spocznienia powiekom,
132:5 - póki nie znajdzie miejsca dla Pana i mieszkania dla Mocnego Jakuba.
132:6 - Słyszeliśmy w Efrata o arce, która była na polach Jaaru.
132:7 - Pójdźmy na miejsce, gdzie mieszka, padnijmy u podnóżka Jego.
132:8 - Powstań, o Panie, i przyjdź na miejsce Twego odpocznienia, Ty sam i Twoja chwalebna arka.
132:9 - Kapłani niech się w sprawiedliwość przyodzieją, niech się radują ci, co Cię kochają.
132:10 - Bo Dawid jest Twoim sługą, nie odrzucaj pomazańca Twego.
132:11 - A Pan poprzysiągł Dawidowi przysięgą, której nigdy nie cofnie: Różdżka wyrośnie z pokolenia twego i na twoim posadzę ją tronie.
132:12 - Jeśli twoi synowie będą strzec Przymierza i pouczeń, których im udzielę, to ich synowie również tron twój posiądą na wieki.
132:13 - Pan bowiem sam wybrał Syjon i tam sobie uczynił mieszkanie.
132:14 - (I rzekł:) tu jest na zawsze miejsce odpocznienia, tu pragnę mieszkać, tego zawsze chciałem.
132:15 - Będę błogosławił hojnie zasoby Syjonu, ubodzy chleba będą mieć do syta.
132:16 - Kapłanów jego przyodzieję zbawieniem, niech cieszą się i radują ci, co go miłują.
132:17 - I sprawię, że umocni się tam władza Dawida, na mego pomazańca ześlę wiele światła.
132:18 - Jego wrogów hańbą okryję, a jego ozdobię blaskiem korony.