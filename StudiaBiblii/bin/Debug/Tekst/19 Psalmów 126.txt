126:1 - Pieśń na wejście. Gdy Pan odmienił los wygnańców Syjonu, ogarnęło nas jakby senne marzenie.
126:2 - Mieliśmy wszyscy roześmiane oblicza, język nasz radością rozbrzmiewał. I wtedy mówić zaczęto między narodami: Pan zaprawdę uczynił im wielkie rzeczy.
126:3 - Zaprawdę, rzeczy wielkie nam Pan uczynił, i byliśmy uradowani.
126:4 - Odmień, o Panie, nasz los, jak wyschłe strumienie na południu znów wypełniasz wodą.
126:5 - Ci, którzy sieją we łzach, żąć będą w radości.
126:6 - We łzach posuwają się naprzód, dźwigając ziarno do siewu; wrócą tu kiedyś z radością, niosąc ze sobą swe snopy.