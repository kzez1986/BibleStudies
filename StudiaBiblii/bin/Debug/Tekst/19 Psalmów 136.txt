136:1 - Dziękujcie Panu, bo dobry, bo wieczne jest miłosierdzie Jego.
136:2 - Dziękujcie Bogu wszystkich bogów, bo wieczne jest miłosierdzie Jego.
136:3 - Dziękujcie Panu nad panami, bo wieczne jest miłosierdzie Jego.
136:4 - Temu, który czyni wielkie cuda, bo wieczne jest miłosierdzie Jego.
136:5 - Temu, który stworzył niebo w swej mądrości, bo wieczne jest miłosierdzie Jego.
136:6 - Temu, który rozpostarł ziemię nad wodami, bo wieczne jest miłosierdzie Jego.
136:7 - Temu, który uczynił wielkie światła, bo wieczne jest miłosierdzie Jego:
136:8 - słońce, by nad dniem panowało, bo wieczne jest miłosierdzie Jego,
136:9 - oraz księżyc i gwiazdy, by nocą rządziły, bo wieczne jest miłosierdzie Jego.
136:10 - Temu, który wytracił pierworodnych Egiptu, bo wieczne jest miłosierdzie Jego,
136:11 - a Izraela stamtąd wyprowadził, bo wieczne jest miłosierdzie Jego,
136:12 - prawicą silną i wyciągniętym ramieniem, bo wieczne jest miłosierdzie Jego.
136:13 - Temu, który morze rozdzielił na dwie części, bo wieczne jest miłosierdzie Jego,
136:14 - i przeprowadził Izraela pomiędzy wodami, bo wieczne jest miłosierdzie Jego,
136:15 - a faraona razem z jego wojskiem wytracił w morzu, bo wieczne jest miłosierdzie Jego.
136:16 - Temu, który przeprowadził lud przez pustynię, bo wieczne jest miłosierdzie Jego.
136:17 - Temu, który pobił potężnych królów, bo wieczne jest miłosierdzie Jego,
136:18 - i pozabijał możnych władców, bo wieczne jest miłosierdzie Jego:
136:19 - Sichona, króla Amorytów, bo wieczne jest miłosierdzie Jego,
136:20 - Oga, króla Baszanu, bo wieczne jest miłosierdzie Jego,
136:21 - a cały ich kraj oddał w dziedzictwo, bo wieczne jest miłosierdzie Jego,
136:22 - oddał Izraelowi, swojemu słudze, bo wieczne jest miłosierdzie Jego.
136:23 - Temu, co pamiętał o nas w poniżeniu naszym, bo wieczne jest miłosierdzie Jego,
136:24 - i wyrwał nas z rąk nieprzyjaciół, bo wieczne jest miłosierdzie Jego,
136:25 - i pożywienie daje wszelkiemu stworzeniu, bo wieczne jest miłosierdzie Jego.
136:26 - Dziękujcie Bogu, niebios, bo wieczne jest miłosierdzie Jego.