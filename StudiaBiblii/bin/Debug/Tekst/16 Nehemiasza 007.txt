7:1 - Kiedy już mury miasta zostały odbudowane i osadzone podwoje w bramach, wyznaczono odźwiernych [a także śpiewaków i lewitów].
7:2 - Władzę nad miastem Jerozolimą przekazałem mojemu bratu, Chananiemu, oraz dowódcy twierdzy, Chananiaszowi, gdyż był to mąż wierny i bogobojny bardziej niż wielu innych.
7:3 - Wydałem też następujące zarządzenie: Nie wolno otwierać bram Jerozolimy przed rozpoczęciem się dziennego upału. Wieczorem należy zamknąć i zaryglować bramy miasta, kiedy strażnicy będą się jeszcze znajdować na swoich miejscach. Na noc trzeba wyznaczać straże spośród mieszkańców Jerozolimy. Każdy niech trzyma straż przed swoim własnym domem.
7:4 - Samo zaś miasto było wielkie i rozciągało się na dużej przestrzeni, ale mieszkańców miało niewielu i nie wszystkie domy były odbudowane.
7:5 - W pewnym momencie Bóg mój natchnął mnie myślą, żebym zebrał całą starszyznę, urzędników i lud i przeprowadził spis wszystkich mieszkańców. Znalazłem wykaz rodowodowy tych, którzy jako pierwsi wrócili z wygnania. W wykazie owym było napisane:
7:6 - Oto mieszkańcy okręgu, którzy wrócili z wygnania, czyli ci, których Nabuchodonozor, król babiloński, uprowadził do niewoli, ale którzy wrócili do Jerozolimy, na ziemi judzkiej, do swego miasta.
7:7 - Powracających z wygnania prowadzili: Zorobabel, Jozue, Nehemiasz, Azariasz, Raamiasz, Nachamanim, Mardocheusz, Bilszan, Misperet, Bigwaj, Nechum, Baana. A oto poszczególne rody Izraelitów wracających z wygnania:
7:8 - synów Parosza było dwa tysiące stu siedemdziesięciu dwóch;
7:9 - synów Szefatiasza trzystu siedemdziesięciu dwóch;
7:10 - synów Aracha sześciuset pięćdziesięciu dwóch;
7:11 - synów Pachat-Moaba z linii Jozuego i Joaba dwa tysiące ośmiuset osiemnastu;
7:12 - synów Elama tysiąc dwustu pięćdziesięciu czterech;
7:13 - synów Zattu ośmiuset czterdziestu pięciu;
7:14 - synów Zacheusza siedmiuset sześćdziesięciu;
7:15 - synów Binnuja sześciuset czterdziestu ośmiu;
7:16 - synów Bebaja sześciuset dwudziestu ośmiu;
7:17 - synów Azgada dwa tysiące trzystu dwudziestu dwóch;
7:18 - synów Adonikama sześciuset sześćdziesięciu siedmiu;
7:19 - synów Bigwaja dwa tysiące sześćdziesięciu siedmiu;
7:20 - synów Adina sześciuset pięćdziesięciu pięciu;
7:21 - synów Atera z linii Ezechiasza dziewięćdziesięciu ośmiu;
7:22 - synów Chaszuma trzystu dwudziestu ośmiu;
7:23 - synów Besaja trzystu dwudziestu czterech;
7:24 - synów Charifa stu dwunastu;
7:25 - synów Gibeona dziewięćdziesięciu pięciu;
7:26 - z Betlejem i Netofy stu osiemdziesięciu ośmiu mężów;
7:27 - z Anatot stu dwudziestu ośmiu mężów;
7:28 - z Bet-Azmawet czterdziestu dwóch mężów;
7:29 - z Kiriat-Jearim, Kefiry i Beerot siedmiuset czterdziestu trzech mężów;
7:30 - z Rama i z Geba sześciuset dwudziestu jeden mężów;
7:31 - z Mikmas stu dwudziestu dwóch mężów;
7:32 - z Betel i Aj stu dwudziestu trzech mężów;
7:33 - synów Nebo pięćdziesięciu dwóch;
7:34 - synów drugiego Elama tysiąc dwustu pięćdziesięciu czterech;
7:35 - synów Charima trzystu dwudziestu;
7:36 - z Jerycha trzystu czterdziestu pięciu mężów;
7:37 - z Lod, Chadid i Ono siedmiuset dwudziestu jeden mężów;
7:38 - synów Senai trzy tysiące dziewięciuset trzydziestu.
7:39 - A oto lista kapłanów [którzy wrócili z wygnania]: Synów Jedajasza z domu Jozuego było dziewięciuset siedemdziesięciu trzech;
7:40 - synów Immera tysiąc pięćdziesięciu dwóch;
7:41 - synów Paszchura tysiąc dwustu czterdziestu siedmiu;
7:42 - synów Charima tysiąc siedemnastu.
7:43 - Wrócili też z niewoli lewici: synowie Jozuego z linii Kadmiela, Binnuja i Hodwy w liczbie siedemdziesięciu czterech;
7:44 - śpiewacy: synowie Asafa w liczbie stu czterdziestu ośmiu;
7:45 - odźwierni: synowie Szalluma, synowie Atera, synowie Talmona, synowie Akkuba, synowie Chatity, synowie Szobaja w liczbie stu trzydziestu ośmiu;
7:46 - słudzy świątyni: synowie Sichy, synowie Chasufy, synowie Tabbaota,
7:47 - synowie Kerosa, synowie Sii, synowie Padona,
7:48 - synowie Lebany, synowie Chagaby, synowie Szalmaja,
7:49 - synowie Chanana, synowie Giddela, synowie Gachara,
7:50 - synowie Reajasza, synowie Resina, synowie Nekody,
7:51 - synowie Gazzama, synowie Uzzy, synowie Paseacha,
7:52 - synowie Besaja, Meunici, Nefisyci,
7:53 - synowie Bakbuka, synowie Chakufy, synowie Charchura,
7:54 - synowie Baslita, synowie Mechidy, synowie Charszy,
7:55 - synowie Barkosa, synowie Sisery, synowie Temacha,
7:56 - synowie Nesjacha, synowie Chatify;
7:57 - synowie sług Salomona: synowie Sotaja, synowie Sofereta, synowie Peridy,
7:58 - synowie Jaali, synowie Darkona, synowie Giddela,
7:59 - synowie Szefatiasza, synowie Chattila, synowie Pocheret-Hassebajima, synowie Amona.
7:60 - Wszystkich sług świątyni razem z synami sług Salomona było trzystu dziewięćdziesięciu dwóch.
7:61 - A oto ci, którzy wyszli z Tel-Melach, Tel-Charsza, Kerub, Addon oraz z Immer, ale nie mogli udowodnić, że według pochodzenia i rodowodu należą do narodu Izraelskiego.
7:62 - Było ich spośród synów Delajasza, Tobiasza i Nekody razem sześciuset czterdziestu dwóch.
7:63 - Spośród kapłanów zaś byli synowie Chobajasza, synowie Hakkosa, synowie Barzillaja, który wziął za żonę jedną z córek Barzillaja Gileadyty i dlatego przybrał sobie jego imię.
7:64 - Szukali oni [w Izraelu] początku swoich rodów, ale bez skutku. Jako nieczyści zostali tedy wykluczeni z szeregów kapłańskich.
7:65 - Zarządca [całej krainy] zakazał im utrzymywać się z darów składanych na ofiary do czasu pojawienia się kapłana, który miał zasięgnąć rady za pomocą urim i tummim.
7:66 - Wszystkich wracających było zatem czterdzieści dwa tysiące trzysta sześćdziesiąt osób.
7:67 - Niewolników i niewolnic było łącznie siedem tysięcy trzysta trzydzieści siedem osób. Szło z nimi też dwieście czterdzieścioro pięcioro śpiewaków i śpiewaczek. Koni mieli w sumie siedemset trzydzieści sześć, mułów dwieście czterdzieści trzy,
7:68 - wielbłądów czterysta trzydzieści pięć, osłów sześć tysięcy siedemset dwadzieścia.
7:69 - Niektórzy spośród naczelników rodów składali dary [na odbudowę]. Zarządca całej krainy przekazał do skarbca tysiąc drachm złota, pięćdziesiąt pucharów, trzydzieści szat kapłańskich i pięćset min srebra.
7:70 - Inni naczelnicy rodów złożyli do skarbca [na sprawy kultu] dwadzieścia tysięcy drachm złota i dwa tysiące dwieście min srebra.
7:71 - Pozostała ludność zaś złożyła dwadzieścia tysięcy drachm złota, dwa tysiące min srebra, sześćdziesiąt siedem szat kapłańskich.
7:72 - W ten sposób kapłani, lewici i część ludu osiadła w Jerozolimie, natomiast odźwierni, śpiewacy, słudzy świątyni i cała reszta Izraela - w swoich miastach. Gdy nadszedł miesiąc siódmy, wszyscy Izraelici mieszkali już w swoich miastach.