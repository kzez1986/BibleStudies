4:1 - W dniu owym siedem niewiast będzie sobie wydzierać jedynego mężczyznę. I wołać będą głośno: Będziemy się żywiły naszym własnym chlebem, i same ubierać się będziemy. Pozwól nam tylko nosić twoje imię, i zabierz od nas nasze pohańbienie.
4:2 - W dniu owym Odrośl Pana stanie się ozdobą i chwałą a owoc ziemi - zaszczytem i pięknem dla ocalałych z Izraela.
4:3 - Wszyscy ci, którzy pozostaną z Syjonu i przeżyją z Jerozolimy będą nazywani świętymi i zostaną zapisani wśród przeznaczonych do ocalenia w Jerozolimie.
4:4 - Kiedy Pan obmyje z brudów Córę Syjonu, a Jerozolimę uwolni od plam krwawych jednym tchnieniem sądu i zniszczenia,
4:5 - wtedy przyjdzie Pan, aby spocząć - na całej powierzchni Góry Syjon i na wszystkich, którzy się tam zgromadzą - jako obłok z dymu za dnia i jako gorejący płomień ognia w nocy. A nad tym wszystkim unosić się będzie chwała Pańska jako osłona
4:6 - i jako namiot chroniący za dnia przed upałem i będący miejscem ucieczki i schronienia, gdy zacznie padać albo przyjdzie burza.