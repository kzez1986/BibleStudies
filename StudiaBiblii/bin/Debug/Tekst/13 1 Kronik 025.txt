25:1 - Dawid, wspomagany przez dowódców wojska, wydzielił również do służby specjalnej tych spośród synów Asafa, Hemana i Jedutuna, którzy prorokowali przy dźwiękach harf, cytr i cymbałów. Oto wykaz przeznaczonych do tej służby.
25:2 - Potomkowie Asafa: Zakkur, Józef, Netaniasz i Asareela. Wszyscy oni pozostawali pod kierownictwem Asafa, który prorokował według wskazań króla.
25:3 - Sześciu było potomków Jedutuna: Gedaliasz, Seri, Izajasz, Chaszabiasz, Mattitiasz i Szimei. Pełnili oni służbę pod kierunkiem swego ojca, Jedutuna, który prorokował przy dźwiękach cytry na cześć i chwałę Jahwe.
25:4 - Oto potomkowie Hemana: Bukkijasz, Mattaniasz, Uzzjel, Szebuel, Jerimot, Chananiasz, Chanani, Eliata, Giddalti, Romamti-Ezer, Joszbekasza, Malloti, Hotir, Machazjot.
25:5 - Wszyscy ci byli synami Hemana, „widzącego” królewskiego. Bóg zgodnie z daną Hemanowi obietnicą, że go wywyższy, obdarzył go czternastoma synami i trzema córkami.
25:6 - Wszyscy owi lewici pozostawali pod kierownictwem swych ojców, wykonując przy świątyni Jahwe śpiewy przy dźwiękach cymbałów, cytr i harf. Pod kierownictwem króla zaś pełnili swoją służbę Asaf, Jedutun i Heman.
25:7 - Wszystkich ich, łącznie z braćmi wykonującymi śpiewy na cześć Jahwe i wyćwiczonymi w tej sztuce, było dwustu osiemdziesięciu ośmiu.
25:8 - Oni również przez ciągnienie losów byli wyznaczani do swych posług, przy czym wszyscy mieli jednakowe prawa: mali i wielcy, nauczyciele i uczniowie.
25:9 - Pierwszy los padł na Józefa, wywodzącego się spośród potomków Asafa. Drugi - na Gedaliasza, który z synami i braćmi tworzył grupę dwunastu.
25:10 - Trzeci na Zakkura, który z synami i braćmi tworzył grupę dwunastu,
25:11 - czwarty na Jisriego, który z synami i braćmi tworzył grupę dwunastu.
25:12 - Piąty na Netaniasza który z synami i braćmi tworzył grupę dwunastu.
25:13 - Szósty na Bukkijasza, który z synami i braćmi tworzył grupę dwunastu.
25:14 - Siódmy na Jesareela, który z synami i braćmi tworzył grupę dwunastu.
25:15 - Ósmy na Izajasza, który z synami i braćmi tworzył grupę dwunastu.
25:16 - Dziewiąty na Mattaniasza, który z synami i braćmi tworzył grupę dwunastu.
25:17 - Dziesiąty na Szimeiego, który z synami i braćmi tworzył grupę dwunastu.
25:18 - Jedenasty na Azareela, który z synami i braćmi tworzył grupę dwunastu.
25:19 - Dwunasty na Chaszabiasza, który z synami i braćmi tworzył grupę dwunastu.
25:20 - Trzynasty na Szubaela, który z synami i braćmi tworzył grupę dwunastu.
25:21 - Czternasty na Mattitiasza, który z synami i braćmi tworzył grupę dwunastu.
25:22 - Piętnasty na Jeremota, który z synami i braćmi tworzył grupę dwunastu.
25:23 - Szesnasty na Chananiasza, który z synami i braćmi tworzył grupę dwunastu.
25:24 - Siedemnasty na Joszbekaszę, który z synami i braćmi tworzył grupę dwunastu.
25:25 - Osiemnasty na Chananiego, który z synami i braćmi tworzył grupę dwunastu.
25:26 - Dziewiętnasty na Mallotiego, który z synami i braćmi tworzył grupę dwunastu.
25:27 - Dwudziesty na Eliatę, który z synami i braćmi tworzył grupę dwunastu.
25:28 - Dwudziesty pierwszy na Hotira, który z synami i braćmi tworzył grupę dwunastu.
25:29 - Dwudziesty drugi na Giddaltiego, który z synami i braćmi tworzył grupę dwunastu.
25:30 - Dwudziesty trzeci na Machazjota, który z synami i braćmi tworzył grupę dwunastu.
25:31 - Dwudziesty czwarty na Romamti-Ezera, który z synami i braćmi tworzył grupę dwunastu.