1:1 - (3:24) I chodzili pośród płomieni wielbiąc Boga i wysławiając Pana.
1:2 - (3:25) Azariasz zaś powstawszy otworzył usta i tak modlił się, wołając ze środka płomieni:
1:3 - (3:26) Błogosławiony jesteś, Panie, Boże ojców naszych, i pełen jesteś chwały, a imię Twoje wysławiane na wieki!
1:4 - (3:27) Bo jesteś sprawiedliwy we wszystkim, co nam uczyniłeś. I pełne prawdy są wszystkie dzieła Twoje, drogi Twoje prawe, a wyroki słuszne.
1:5 - (3:28) Osądziłeś nas sprawiedliwie we wszystkim, co zesłałeś na nas i na Jerozolimę, święte miasto praojców. Bo uczyniłeś nam to wszystko z powodu naszych grzechów, w prawdzie i według sprawiedliwości.
1:6 - (3:29) Grzeszyliśmy bowiem i popełniali nieprawości odchodząc od Ciebie daleko. Tak, grzeszyliśmy bardzo ciężko i nie słuchaliśmy nakazów twego Prawa.
1:7 - (3:30) Nie przestrzegaliśmy Twego Prawa, nie wypełnialiśmy tego, co nam nakazywałeś, a Ty czyniłeś to wszystko dla dobra naszego.
1:8 - (3:31) Wszystko więc, co na nas zesłałeś, wszystko, co nam uczyniłeś, uczyniłeś według sprawiedliwości.
1:9 - (3:32) Wydałeś nas w ręce naszych wrogów, ludzi nie szanujących prawa i gorszych od bezbożników, pod władzę króla niegodziwego, najgorszego ze wszystkich, jacy są na ziemi.
1:10 - (3:33) Teraz ust nie możemy otworzyć, wstydem i hańbą okryli się wszyscy, którzy Ci służą i cześć Ci oddają.
1:11 - (3:34) Ach, nie opuszczaj nas na zawsze, przez wzgląd na Twoje imię racz nie zrywać Przymierza Twego.
1:12 - (3:35) Nie przestawaj nas darzyć miłosierdziem swoim, przez miłość do Abrahama, przyjaciela Twego, oraz Izaaka, Twojego sługi, a także Izraela, świętego Twojego,
1:13 - (3:36) któremu przyrzekłeś potomstwo tak liczne, jak gwiazdy na niebie i jak piasek nad brzegiem morza.
1:14 - (3:37) Jesteśmy najmniejsi, o Panie, wśród wszystkich narodów i poniżeni najbardziej ze wszystkich na ziemi, z powodu upadków naszych.
1:15 - (3:38) Nie mamy teraz ni władzy, ni proroka, ni wodza, ani całopaleń, ani ofiar, ani darów z pokarmów, ni kadzideł woni, ani miejsca do składania pierwocin i dostrzegania oznak miłosierdzia Twego.
1:16 - (3:39) Niech jednak serce skruszone i duch uniżony znajdą łaskawość u Ciebie. Jak całopalenia z baranów i cielców i jak tysiące tłustych owiec,
1:17 - (3:40) taka niech będzie dziś nasza ofiara dla Ciebie. Racz także sprawić, byśmy szli wiernie za Tobą, bo nigdy nie będą zawstydzeni, którzy Tobie ufają.
1:18 - (3:41) A teraz całym sercem trwać przy Tobie chcemy, żyć w Twojej bojaźni i zawsze szukać Ciebie.
1:19 - (3:42) Racz nas nie pozostawiać w naszym pohańbieniu, lecz postąp z nami według Twej dobroci i według wielkiego miłosierdzia Twego.
1:20 - (3:43) Zechciej nas wyzwolić Twym działaniem cudownym i spraw, aby Twoje imię było uwielbione.
1:21 - (3:44) Niech będą pohańbieni czyniący źle Twoim sługom, niech wszyscy się wstydem okryją! Niech będzie im wszelka moc odjęta, niech będzie ich potęga skruszona!
1:22 - (3:45) Niech się dowiedzą, że tylko Ty jesteś Bogiem i Panem, pełnym chwały na całej ziemi.
1:23 - (3:46) Słudzy królewscy, którzy ich wrzucili do rozpalonego pieca, nie przestawali dodawać do ognia nafty, smoły, pakuł i chrustu,
1:24 - (3:47) tak iż płomienie wznosiły się czterdzieści dziewięć łokci ponad piec
1:25 - (3:48) i obejmowały stopniowo wszystkich Chaldejczyków, znajdujących się wokół pieca.
1:26 - (3:49) Anioł zaś Pański, zstąpiwszy do wnętrza pieca, tam gdzie znajdował się Azariasz z towarzyszami, odgarnął płomienie z pieca na zewnątrz.
1:27 - (3:50) Swoim tchnieniem napełnił piec jakby orzeźwiającym powiewem wiatru, tak iż ogień nawet ich nie dotknął, nie sprawił im żadnego bólu ani nie wyrządził jakiejkolwiek krzywdy.
1:28 - (3:51) Wtedy wszyscy trzej razem zaczęli w owym piecu śpiewać, chwaląc i wysławiając Boga takimi słowami:
1:29 - (3:52) Błogosławiony jesteś, Panie i Boże ojców naszych, pełen chwały i uwielbienia na wieki! Błogosławione Twoje imię chwalebne i święte, pełne chwały i uwielbienia na wieki!
1:30 - (3:53) Błogosławiony jesteś w Przybytku Twojej świętej Chwały, wychwalany i uwielbiany ponad wszystko na wieki.
1:31 - (3:54) Błogosławiony jesteś na Twym królewskim tronie, wychwalany i uwielbiany ponad wszystko na wieki.
1:32 - (3:55) Błogosławiony jesteś Ty, który otchłanie przenikasz i na cherubach zasiadasz, pełen chwały jesteś i wywyższony na wieki!
1:33 - (3:56) Błogosławiony jesteś na niebieskim sklepieniu, pełen chwały jesteś i wywyższony na wieki!
1:34 - (3:57) Błogosławcie Pana, wszystkie dzieła Pańskie, chwalcie Go i wysławiajcie na wieki!
1:35 - (3:58) Błogosławcie Pana, wszyscy aniołowie Pańscy, chwalcie Go i wysławiajcie na wieki!
1:36 - (3:59) I wy, niebiosa, błogosławcie Pana, chwalcie Go i wysławiajcie na wieki!
1:37 - (3:60) Wszystkie wody podniebne, błogosławcie Pana, chwalcie Go i wysławiajcie na wieki!
1:38 - (3:61) Błogosławcie Pana, wszystkie moce Pańskie, chwalcie Go i wysławiajcie na wieki!
1:39 - (3:62) Błogosławcie Pana, słońce i księżycu, chwalcie Go i wysławiajcie na wieki!
1:40 - (3:63) Błogosławcie Pana, wszystkie gwiazdy nieba, chwalcie Go i wysławiajcie na wieki!
1:41 - (3:64) Błogosławcie Pana, deszcze i rosy, chwalcie Go i wysławiajcie na wieki!
1:42 - (3:65) Błogosławcie Pana, wszystkie wichry, chwalcie Go i wysławiajcie na wieki!
1:43 - (3:66) Błogosławcie Pana wy, ogniu i żarze, chwalcie Go i wysławiajcie na wieki!
1:44 - (3:67) Błogosławcie Pana, chłodzie i upale, chwalcie Go i wysławiajcie na wieki!
1:45 - (3:68) Błogosławcie Pana, rosy i szrony, chwalcie Go i wysławiajcie na wieki!
1:46 - (3:69) Błogosławcie Pana, mrozy i zimna, chwalcie Go i wysławiajcie na wieki!
1:47 - (3:70) Błogosławcie Pana, lody i śniegi, chwalcie Go i wysławiajcie na wieki!
1:48 - (3:71) Błogosławcie Pana, wszystkie dnie i noce, chwalcie Go i wysławiajcie na wieki!
1:49 - (3:72) Błogosławcie Pana, światłość i mroki, chwalcie Go i wysławiajcie na wieki!
1:50 - (3:73) Błogosławcie Pana, błyskawice i chmury, chwalcie Go i wysławiajcie na wieki!
1:51 - (3:74) Błogosław Pana cała ziemio, chwal Go i wysławiaj na wieki!
1:52 - (3:75) Błogosławcie Pana, góry i wzniesienia, chwalcie Go i wysławiajcie na wieki!
1:53 - (3:76) Błogosławcie Pana, wszystkie rośliny ziemi, chwalcie Go i wysławiajcie na wieki!
1:54 - (3:77) Błogosławcie Pana, wszystkie źródła, chwalcie Go i wysławiajcie na wieki!
1:55 - (3:78) Błogosławcie Pana, morza i rzeki, chwalcie Go i wysławiajcie na wieki!
1:56 - (3:79) Błogosławcie Pana, wieloryby i wszystko, co porusza się w wodzie, chwalcie Go i wysławiajcie na wieki!
1:57 - (3:80) Błogosławcie Pana, wszystkie ptaki powietrzne, chwalcie Go i wysławiajcie na wieki!
1:58 - (3:81) Błogosławcie Pana, zwierzęta dzikie i domowe, chwalcie Go i wysławiajcie na wieki!
1:59 - (3:82) Błogosławcie Pana, synowie ludzcy, chwalcie Go i wysławiajcie na wieki!
1:60 - (3:83) Błogosław Pana, Izraelu cały, chwal Go i wysławiaj na wieki!
1:61 - (3:84) Błogosławcie Pana, wszyscy kapłani, chwalcie Go i wysławiajcie na wieki!
1:62 - (3:85) Błogosławcie Pana, wszyscy słudzy Jego, chwalcie Go i wysławiajcie na wieki!
1:63 - (3:86) Błogosławcie Pana, duchy i dusze sprawiedliwych, chwalcie Go i wysławiajcie na wieki!
1:64 - (3:87) Błogosławcie Pana, święci i serca pokornego, chwalcie Go i wysławiajcie na wieki!
1:65 - (3:88) Błogosławcie Pana, Chananiaszu, Azariaszu i Miszaelu, chwalcie Go i wysławiajcie na wieki! On to bowiem uwolnił nas z Otchłani, i wydobył spod władzy śmierci. Wyprowadził nas z płomieni pieca rozpalonego, wywiódł nas z samego środka płomieni.
1:66 - (3:89) Wysławiajcie Pana, bo jest dobry, bo na wieki miłosierdzie Jego!
1:67 - (3:90) Błogosławcie Boga wszystkich bogów wy, którzy Go czcicie, chwalcie Go i dzięki Mu składajcie, bo na wieki miłosierdzie Jego.