15:1 - Pan skierował do mnie takie słowa:
15:2 - Synu człowieczy, czy krzew winorośli przewyższa wszystkie inne krzewy, rosnące w lesie pomiędzy drzewami?
15:3 - Czy można wziąć zeń drewno na wykonanie czegoś? Czy można go użyć jako kołka do zawieszania naczyń wszelkich?
15:4 - Ależ nie, wrzuca się go na pastwę płomieniom. Ogień wkrótce strawia jego oba końce, już także został nadpalony środek. Czy z tego, co zostało, da się coś jeszcze zrobić?
15:5 - Gdy jeszcze był cały, nic zeń zrobić się nie dało. A cóż dopiero, gdy spłonie i będzie spalony? Niczego już zeń zrobić się nie uda.
15:6 - Dlatego tak oto wyrokuje nasz Pan Bóg: Jak krzew winny rosnący gdzieś pośród drzew w lesie jest wrzucany w ogień po to, by tam spłonął, tak uczynię z wszystkimi, co w Jeruzalem mieszkają.
15:7 - A kiedy już przeciw nim me oblicze zwrócę, to nawet gdyby z ognia uszli, on ich jeszcze strawi. A wy się przekonacie, że Ja jestem Panem, gdy oblicze moje przeciwko nim zwrócę.
15:8 - Kraj cały w pustynię zamienię, dlatego że wierności Mi nie dochowali. Taki jest wyrok Pana i Boga.