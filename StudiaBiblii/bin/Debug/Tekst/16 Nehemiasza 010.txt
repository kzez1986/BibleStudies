10:1 - Mając to wszystko na uwadze, zawieramy święty układ, który niniejszym zostaje spisany, a nasi przywódcy, lewici i kapłani kładą pod nim swoje podpisy.
10:2 - Oto wykaz tych, którzy złożyli swoje podpisy pod układem: zarządca Nehemiasz, syn Chakaliasza, oraz Sedecjasz,
10:3 - Serajasz, Azariasz, Jeremiasz,
10:4 - Paszchur, Amariasz, Malkiasz,
10:5 - Chattusz, Szekaniasz, Malluk,
10:6 - Charim, Meremot, Obadiasz,
10:7 - Daniel, Ginneton, Baruch,
10:8 - Meszullam, Abiasz, Mijjamin,
10:9 - Maazjasz, Bilgaj, Szemajasz. Wszyscy oni byli kapłanami.
10:10 - A oto lewici: Jozue, syn Azaniasza, Binnuj, jeden z synów Chenadada, Kadmiel
10:11 - oraz ich bracia: Szebaniasz, Hodiasz, Kelita, Pelajasz, Chanan,
10:12 - Mika, Rechob, Chaszabiasz,
10:13 - Zakkur, Szerebiasz, Szebaniasz,
10:14 - Hodiasz, Bani, Beninu.
10:15 - Następnie przywódcy ludu: Parosz, Pachat-Moab, Elam, Zattu, Bani,
10:16 - Bunni, Azgad, Bebaj,
10:17 - Adoniasz, Bigwaj, Adin,
10:18 - Ater, Ezechiasz, Azzur,
10:19 - Hodiasz, Chaszum, Besaj,
10:20 - Charif, Anatot, Nebaj,
10:21 - Magpiasz, Meszullam, Chezir,
10:22 - Meszezabeel, Sadok, Jaddua,
10:23 - Pelatiasz, Chanan, Anajasz,
10:24 - Ozeasz, Chananiasz, Chaszszub,
10:25 - Hallochesz, Pilcha, Szobek,
10:26 - Rechum, Chaszabna, Maasejasz,
10:27 - Achiasz, Chanan, Anan,
10:28 - Malluk, Charim, Baana.
10:29 - W końcu reszta ludu, kapłani, lewici, odźwierni, śpiewacy, słudzy świątyni i wszyscy ci, którzy razem ze swymi żonami, synami i córkami odłączyli się od miejscowej ludności pogańskiej, aby przestrzegać prawa Bożego - wszyscy ci, którzy byli już w stanie poznać i zrozumieć [prawo].
10:30 - Wszyscy oni przyłączyli się do swoich braci i starszych, zobowiązując się pod przysięgą przestrzegać prawa Bożego, które zostało ogłoszone przez sługę Bożego Mojżesza. [Przyrzekali również] zachowywać i wprowadzać w życie wszystkie przykazania Jahwe, naszego Pana, wszystkie Jego zalecenia i prawa.
10:31 - Przede wszystkim zobowiązaliśmy się nigdy już więcej nie wydawać naszych córek ludom pogańskim ani nie brać ich córek za żony dla naszych synów.
10:32 - Postanowiliśmy także nie kupować niczego w szabat ani w żadne inne święto, gdyby mieszkańcy tego kraju właśnie w tym czasie przynieśli nam jakieś towary albo zboże do sprzedania. Przyrzekliśmy również, że co siedem lat będziemy pozwalali odpocząć ziemi i nie będziemy się też wtedy domagali zwrotu naszych długów.
10:33 - Zobowiązaliśmy się ponadto, że co roku będziemy płacili jedną trzecią sykla na potrzeby służby Bożej w świątyni Pańskiej,
10:34 - to znaczy na chleby pokładne, na wieczystą ofiarę z pokarmów, na nieustanne całopalenia, na ofiary szabatowe, na ofiary w dni nowiu księżycowego i we wszystkie święta, na ofiary poświęcenia, na ofiary przebłagalne za grzechy, by uzyskać przebaczenie dla całego Izraela, i wreszcie na wszelką posługę w świątyni naszego Boga.
10:35 - Sprawę dostarczania drewna do świątyni na mocy losowania, w którym wzięli udział kapłani, lewici i lud, załatwiliśmy w ten sposób, że każda z naszych rodzin kolejno co roku w oznaczonym czasie ma dostarczać do świątyni naszego Boga drwa, by było czym podtrzymywać ogień na ołtarzu Jahwe, naszego Boga, zgodnie z tym, co jest napisane w prawie.
10:36 - Postanowiliśmy również składać co roku w świątyni Jahwe pierwsze plony naszej ziemi i pierwsze owoce wszelkich drzew owocowych.
10:37 - Zobowiązaliśmy się także przedstawiać kapłanom, którzy pełnią służbę w świątyni naszego Boga, naszych pierworodnych synów i ofiarowywać wszystko, co pierworodne z naszych zwierząt, pierworodne spośród cielców i owiec, zgodnie z tym, co jest napisane w prawie.
10:38 - Uchwaliliśmy też składać na ręce kapłanów w ich pomieszczeniach przyświątynnych najlepszą cząstkę naszych zbóż, owoców ze wszelkich drzew rodzących owoce, młodego wina i oliwy. Dziesięciny z naszych pól mieli otrzymywać lewici. Lewici sami mieli odbierać należną im część z osiedli, przy których jest uprawiana ziemia.
10:39 - Z lewitami odbierającymi swoją dziesięcinę będzie zawsze kapłan, potomek rodu Aarona. Dziesiątą część zebranych dziesięcin lewici złożą następnie w pomieszczeniach skarbca świątynnego.
10:40 - Do pomieszczeń przeznaczonych na składowanie ofiar synowie Izraela i potomkowie Lewiego mają przynosić zboże, młode wino i oliwę. Tam też znajdują się wszystkie naczynia do sprawowania kultu, tam pełnią służbę kapłani, odźwierni i śpiewacy. Tak więc nie dopuścimy do tego, aby miała być zaniedbywana świątynia naszego Boga.