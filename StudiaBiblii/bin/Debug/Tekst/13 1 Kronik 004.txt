4:1 - Oto synowie Judy: Peres, Chesron, Karmi, Chur i Szobal.
4:2 - Reajasz, syn Szobala, był ojcem Jachata, Jachat - ojcem Achumaja i Lahada. Są to rody Soreatytów.
4:3 - Synami Etama byli: Jizreel, Jiszma oraz Jidbasz. Ich siostra nazywała się Haslelponi.
4:4 - Penuel był ojcem Gedora, Ezer zaś ojcem Chuszy. Byli to potomkowie Chura, pierworodnego Efraty, ojca Betlejem.
4:5 - Aszchur, ojciec Tekoa, miał dwie żony: Cheleę i Naarę.
4:6 - Synami Naary byli: Achuzam, Chefer, Temni oraz Achasztari. Naara była ich matką.
4:7 - Natomiast synami Chelei byli: Seret, Sochar i Etnan.
4:8 - Potomkami Kosa byli: Anub, Sobeba oraz wszystkie rody Acharchela, syna Haruma.
4:9 - Jabes cieszył się większym poważaniem niż jego bracia. Kiedy przychodził na świat, jego matka nadała mu imię Jabes, mówiła bowiem: Rodziłam go w wielkim bólu.
4:10 - A Jabes modlił się do Boga Izraela, mówiąc: Racz mnie obdarzyć swoim błogosławieństwem i rozszerzyć moje granice! Niech Twoja prawica będzie ze mną, niech mnie strzeże od wszelkiego nieszczęścia i nie sprowadza na mnie żadnego ucisku! I dał mu Bóg wszystko, o co tylko prosił.
4:11 - Kelub, brat Szuchy, był ojcem Mechira, a Mechir był ojcem Esztona.
4:12 - Potomkami Esztona byli: Bet-Rafa, Paseach oraz Techinna, ojciec Ir-Nachasza. Ci wywodzili się z Rekab.
4:13 - Synami Kenaza byli Otniel i Serajasz, a synami Otniela - Chatat i Meonotaj.
4:14 - Meonotaj był ojcem Ofry, a Serajasz - ojcem Joaba, ojca Ge-Haraszim, to znaczy ludzi z Doliny Rzemieślników, gdyż byli oni rzemieślnikami.
4:15 - Synami Kaleba, syna Jefunnego, byli: Ir, Ela i Naam, a synem Eli był Kenaz.
4:16 - A oto synowie Jehalleleela: Zif, Zifa, Tiria, Asareel,
4:17 - synami Ezry zaś byli: Jeter, Mered, Efer i Jalon. Potem [Bitia, Egipcjanka, żona Mereda] urodziła Miriam, Szammaja oraz Iszbacha, ojca Esztemoy.
4:18 - Jego żona, Judejka, była matką Jereda, ojca Gedora, Chebera, ojca Soko, oraz Jekutiela, ojca Zanoacha. Byli to synowie Bitii, córki faraona, którą Mered wziął sobie za żonę,
4:19 - i synowie jego judzkiej żony Hodijji, siostry Nachama, ojca Keili, Garmity, oraz Esztemoy, Maakatyty.
4:20 - A oto synowie Szymona: Amnon, Rinna, Ben-Chanan i Tilon. Synowie zaś Jisziego: Zochet i Ben-Zochet.
4:21 - Szela, syn Judy, był ojcem Era, ojca Leki, i Laedy, ojca Mareszy. Od niego też wywodziły się rody wytwarzające bisior w Bet-Aszbea,
4:22 - a także Jokim i mężowie z Kozeby oraz Joasz i Saraf, którzy panowali w Moabie, zanim powrócili do Lechem. Są to już bardzo dawne dzieje.
4:23 - Byli oni garncarzami, a mieszkali w Netaim i w Gederze, pozostając zawsze w pobliżu króla, ponieważ wykonywali dla niego różne prace.
4:24 - A oto synowie Symeona: Nemuel, Jamin, Jarib, Zerach, Saul.
4:25 - Saul był ojcem Szalluma, Szallum ojcem Mibsama, Mibsam ojcem Miszmy,
4:26 - Miszma ojcem Chammuela, Chammuel ojcem Zakkura, Zakkur ojcem Szimeiego.
4:27 - Szimei miał szesnastu synów i sześć córek, ale jego bracia nie mieli zbyt licznego potomstwa i dlatego wszystkie ich rody nie były tak wielkie jak potomków Judy.
4:28 - Mieszkali oni w miastach: Beer-Szeba, Molada, Chasar-Szual,
4:29 - Bilha, Esem, Tolad,
4:30 - Betuel, Chorma, Siklag,
4:31 - Bet-Markabot, Chasar-Susim, Bet-Birei, Szaarim. Miasta te były w ich posiadaniu aż do czasu panowania Dawida.
4:32 - Poza tym należały do nich miasta: Etam, Ain, Rimmon, Token i Aszan - w sumie pięć miast -
4:33 - oraz wszystkie okoliczne osiedla aż po miasto Baalat. To były ich siedziby według spisów rodowych.
4:34 - Meszobab, Jamlek, Josza, syn Amazjasza,
4:35 - Joel, Jehu, syn Joszibiasza, syna Serajasza, syna Asjela,
4:36 - Elioenaj, Jaakoba, Jeszochajasz, Asajasz, Adiel, Jesimiel, Benajasz,
4:37 - Ziza, syn Szifiego, syna Allona, syna Jedajasza, syna Szimriego, syna Szemajasza -
4:38 - to wymienieni imiennie naczelnicy rodów, które z czasem bardzo się rozrosły
4:39 - i zawędrowały aż na wschodnią stronę doliny, w okolice wąwozu Gedor, szukając pastwisk dla swoich trzód.
4:40 - I znaleźli pastwiska obfite w trawę, i dobre tereny rozległe, spokojne, wolne od wszelkich niebezpieczeństw. Należały one kiedyś do rodu Chamitów.
4:41 - Otóż ludzie wyliczeni przed chwilą po imieniu przybyli tu za czasów króla judzkiego Ezechiasza. Zniszczyli namioty tubylców, a Meunitów, którzy się tam również znajdowali, obłożyli klątwą na zawsze i sami osiedlili się na ich miejscu, ponieważ znaleźli tam pastwiska dla swoich trzód.
4:42 - Niektórzy spośród potomków Symeona udali się w góry Seir. Było ich razem około pięciuset, a na ich czele stali: Pelatiasz, Neariasz, Refajasz i Uzzjel, synowie Jisziego.
4:43 - Rozbili oni resztki ocalałych Amalekitów i osiedlili się na miejscu, które zajmują po dzień dzisiejszy.