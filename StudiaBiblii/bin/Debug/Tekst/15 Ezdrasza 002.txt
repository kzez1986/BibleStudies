2:1 - A oto wykaz ludzi, mieszkańców ziemi judzkiej, wracających z niewoli babilońskiej, do której zostali uprowadzeni kiedyś przez Nabuchodonozora, króla Babilonu. Wrócili teraz do Jerozolimy i do ziemi judzkiej, każdy do swego miasta,
2:2 - a na ich czele stali: Zorobabel, Jozue, Nehemiasz, Serajasz, Reelajasz, Nachamani, Mardocheusz, Bilszan, Mispar, Bigwaj, Rechum i Baana. Łącznie wracających synów ludu izraelskiego było:
2:3 - dwa tysiące stu siedemdziesięciu dwóch synów Pareosza;
2:4 - trzystu siedemdziesięciu dwóch synów Szefatiasza;
2:5 - siedmiuset siedemdziesięciu pięciu synów Aracha;
2:6 - dwa tysiące ośmiuset dwunastu synów Pachat-Moaba z linii synów Jozuego i Joaba;
2:7 - tysiąc dwustu pięćdziesięciu czterech synów Elama;
2:8 - dziewięciuset czterdziestu pięciu synów Zattu;
2:9 - siedmiuset sześćdziesięciu synów Zacheusza;
2:10 - sześciuset czterdziestu dwóch synów Baniego;
2:11 - sześciuset dwudziestu trzech synów Bebaja;
2:12 - tysiąc dwustu dwudziestu dwóch synów Azgada;
2:13 - sześciuset sześćdziesięciu sześciu synów Adonikama;
2:14 - dwa tysiące pięćdziesięciu sześciu synów Bigwaja;
2:15 - czterystu pięćdziesięciu czterech synów Adina;
2:16 - dziewięćdziesięciu ośmiu synów Atera w linii Ezechiasza; czterystu trzydziestu dwóch synów Azzura; stu jeden synów Hodiasza;
2:17 - trzystu dwudziestu trzech synów Besaja;
2:18 - stu dwunastu synów Charifa;
2:19 - dwustu dwudziestu trzech synów Chaszuma;
2:20 - dziewięćdziesięciu pięciu synów Gibbara.
2:21 - Poza tym stu dwudziestu trzech mężów z Betlejem;
2:22 - pięćdziesięciu sześciu mężów z Netofy;
2:23 - stu dwudziestu ośmiu mężów z Anatot;
2:24 - czterdziestu dwóch mężów z Bet-Azmawet;
2:25 - siedmiuset czterdziestu trzech mężów z Kiriat-Jearim, z Kefiry i Beerot;
2:26 - sześciuset dwudziestu jeden mężów z Rama i Geba;
2:27 - stu dwudziestu dwóch mężów z Mikmas;
2:28 - dwustu dwudziestu trzech mężów z Betel i Aj.
2:29 - [Było także] pięćdziesięciu dwóch synów Nebo;
2:30 - stu pięćdziesięciu sześciu synów Magbisza;
2:31 - tysiąc dwustu pięćdziesięciu czterech synów drugiego Elama;
2:32 - trzystu dwudziestu synów Charima;
2:33 - siedmiuset dwudziestu pięciu mężów z Lod, Chadid i Ono;
2:34 - trzystu czterdziestu pięciu mężów z Jerycha
2:35 - oraz trzy tysiące sześciuset trzydziestu synów Senai.
2:36 - A oto wykaz kapłanów: dziewięciuset siedemdziesięciu trzech synów Jedajasza z domu Jozuego;
2:37 - tysiąc pięćdziesięciu dwóch synów Immera;
2:38 - tysiąc dwustu czterdziestu siedmiu synów Paszchura;
2:39 - tysiąc siedemnastu synów Charima.
2:40 - Lewitów, synów Jozuego z linii Kadmiela, Binnuja i Hodawiasza, było siedemdziesięciu czterech.
2:41 - Śpiewaków, synów Asafa, było stu dwudziestu ośmiu.
2:42 - Odźwiernych, synów Szalluma, Atera, Talmona, Akkuba, Chatity, Szobaja, było razem stu trzydziestu dziewięciu.
2:43 - Spośród sług świątyni byli: synowie Sichy, synowie Chasufy, synowie Tabbaota,
2:44 - synowie Kerosa, synowie Sii, synowie Padona,
2:45 - synowie Lebany, synowie Chagaby, synowie Akkuba,
2:46 - synowie Chagaba, synowie Szamlaja, synowie Chanana,
2:47 - synowie Giddela, synowie Gachara, synowie Reajasza,
2:48 - synowie Resina, synowie Nekody, synowie Gazzama,
2:49 - synowie Uzzy, synowie Paseacha, synowie Besaja,
2:50 - synowie Asny, synowie Meunitów, synowie Nefisytów,
2:51 - synowie Bakbuka, synowie Chakufy, synowie Charchura,
2:52 - synowie Basluta, synowie Mechidy, synowie Charszy,
2:53 - synowie Barkosa, synowie Sisery, synowie Temacha,
2:54 - synowie Nesjacha, synowie Chatify.
2:55 - A oto potomkowie sług Salomona: synowie Sotaja, synowie Hassofereta, synowie Perudy,
2:56 - synowie Jaali, synowie Darkona, synowie Giddela,
2:57 - synowie Szefatiasza, synowie Chattila, synowie Pocheret-Hassebajima, synowie Amiego.
2:58 - Wszystkich sług świątyni oraz synów sług Salomona było trzystu dziewięćdziesięciu dwóch.
2:59 - Wśród tych, którzy wyruszyli z Tel-Melach, Tel-Charsza, Kerub, Addan i Immer, znajdowali się i tacy, którzy nie byli w stanie udowodnić, że przez swoje pochodzenie i rody należą do narodu izraelskiego.
2:60 - Było takich sześciuset pięćdziesięciu dwóch spośród synów Delajasza, Tobiasza i Nekody,
2:61 - a spośród kapłanów - synowie Chobajasza, synowie Hakkosa, synowie Barzillaja, który wziął za żonę jedną z córek Barzillaja Gileadyty i przybrał sobie jego imię.
2:62 - Wszyscy oni szukali początków swego rodowodu, ale bez skutku. Uznano ich tedy za nieczystych i usunięto z szeregów kapłańskich.
2:63 - Zarządca [świątyni] zakazał im spożywania pokarmów składanych na ofiary. Tak miało być do czasu pojawienia się kapłana, który będzie mógł zasięgnąć rady u urim i tummim.
2:64 - Wszystkich ludzi wracających [z wygnania] było czterdzieści dwa tysiące trzysta sześćdziesiąt osób.
2:65 - Prócz tego wracało siedem tysięcy trzysta trzydzieści siedem osób spośród sług i służebnic; wreszcie dwieście osób liczyła grupa śpiewaków i śpiewaczek.
2:66 - Mieli wszyscy razem siedemset trzydzieści sześć koni, dwieście czterdzieści pięć mułów,
2:67 - czterysta trzydzieści pięć wielbłądów oraz sześć tysięcy siedemset dwadzieścia osłów.
2:68 - Przybywając do znajdującej się w Jerozolimie świątyni Jahwe, wielu przywódców rodów składało dobrowolne ofiary na dom Boży, aby mógł być wzniesiony co rychlej na dawnym miejscu.
2:69 - Złożyli na to dzieło, każdy według własnych możliwości, sześćdziesiąt jeden tysięcy drachm złota, pięć tysięcy min srebra oraz sto szat kapłańskich.
2:70 - W ten sposób osiedlili się ponownie w swoich miastach kapłani, lewici, lud prosty, śpiewacy i odźwierni oraz [inni] słudzy świątyni. I cały Izrael zamieszkał znów w swoich miastach.