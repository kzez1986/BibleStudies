45:1 - Oto słowa, które prorok Jeremiasz przekazał synowi Neriasza, Baruchowi, wtedy kiedy ten spisał w księdze to wszystko, co mu podyktował Jeremiasz w czwartym roku panowania Jojakima, króla judzkiego, syna Jozjasza.
45:2 - Oto, co mówi Pan, Bóg Izraela, o tobie, Baruchu;
45:3 - Narzekałeś mówiąc: biada mi, bo Pan do tego, czym mnie doświadcza, dorzuca jeszcze nowe cierpienia! Jestem już do ostateczności umęczony moim nieustannym wzdychaniem.
45:4 - Oto, co mówi Pan: To, co zbudowałem, to i zburzyłem, co zasadziłem, to także wyrwałem z korzeniami. W ten sposób będę doświadczał całą ziemię.
45:5 - A ty domagasz się dla siebie rzeczy niezwykłych! Nie czyń tego, bo sprowadzę nieszczęście na wszelkie ciało - mówi Pan. - Tymczasem tobie zostawię twoje życie jako łup najcenniejszy, dokądkolwiek się udasz.