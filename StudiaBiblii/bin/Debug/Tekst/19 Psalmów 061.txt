61:1 - Dla kierującego chórem. Na instrument strunowy. Psalm Dawida.
61:2 - Boże, wysłuchaj mojego wołania, racz się przychylić do mej prośby!
61:3 - Wołam do Ciebie z krańców ziemi, bo już omdlało moje serce, wprowadź mnie na tę skałę, która jest za wysoka dla mnie.
61:4 - Ty jesteś bowiem ucieczką moją, wieżą obronną przeciw moim wrogom.
61:5 - W Twoim namiocie chciałbym zostać jako przybysz na wieki i szukać schronienia w cieniu Twoich skrzydeł.
61:6 - Ty bowiem, Boże, wysłuchałeś przyrzeczeń moich i dałeś swoje dziedzictwo bojącym się Ciebie.
61:7 - A życiu króla przymnóż dni wiele, niech lata jego panowania trwają z pokolenia w pokolenie.
61:8 - Niech przed obliczem Boga króluje na wieki, a Twoja dobroć i wierność niech go zawsze strzegą.
61:9 - Po wszystkie czasy będę sławił Twe imię i wypełniał dzień po dniu moje przyrzeczenia.