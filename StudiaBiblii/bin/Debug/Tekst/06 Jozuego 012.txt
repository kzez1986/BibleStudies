12:1 - A oto lista władców, zaatakowanych i pokonanych przez synów Izraela, panujących w krainach po drugiej stronie Jordanu, po stronie wschodniej, poczynając od potoku Arnon aż do góry Hermon, i w całej Arabie, w jej części wschodniej:
12:2 - Sichon, król amorycki mieszkający w Cheszbonie. Jego królestwo rozciągało się od Aroeru, leżącego nad potokiem Arnon, i od środka doliny i połowy Gileadu aż do potoku Jabbok, stanowiącego granicę z Ammonitami,
12:3 - a od strony wschodniej władza jego rozciągała się na całą Arabę aż do morza Kinneret i morza Araby, czyli Morza Słonego, w kierunku Bet-Hajeszimot i ku południowi aż do stóp zboczy Pisga.
12:4 - Potem Og, król Baszanu, jeden spośród ostatnich Refaitów mieszkających w Asztarot i Edrei.
12:5 - Jego władza rozciągała się na góry Hermon i Salka, cały Baszan aż do granicy z Geszurytami i Maakatytami i do połowy Gileadu, aż do granicy [państwa] Sichona, króla Cheszbonu.
12:6 - Zostali oni pokonani przez sługę Jahwe, Mojżesza, i przez synów Izraela. Ziemie zaś ich sługa Jahwe, Mojżesz, dał na własność Rubenitom i Gadytom oraz połowie pokolenia Manassesa.
12:7 - A oto królowie pokonani przez Jozuego i synów Izraela z tej strony Jordanu, po stronie zachodniej, poczynając od Baal-Gad w dolinie Libanu aż do nagich skał ciągnących się w kierunku Seiru. Jozue przekazał te ziemie na własność pokoleniom izraelskim, ich poszczególnym rodzinom,
12:8 - w górach i na Szefeli, w Arabie i na zboczach górskich, na pustyni i w Negebie, na ziemi Chetytów, Amorytów, Kananejczyków, Peryzzytów, Chiwwitów i Jebuzytów.
12:9 - A oto lista królów: jeden król Jerycha; jeden król Aj, położonego obok Betel;
12:10 - jeden król Jerozolimy; jeden król Hebronu;
12:11 - jeden król Jarmutu; jeden król Lakisz;
12:12 - jeden król Eglonu; jeden król Gezer;
12:13 - jeden król Debiru; jeden król Gederu;
12:14 - jeden król Chormy; jeden król Aradu;
12:15 - jeden król Libny; jeden król Adullam;
12:16 - jeden król Makkedy; jeden król Betel;
12:17 - jeden król Tappuach; jeden król Cheferu;
12:18 - jeden król Afek; jeden król Laszaronu;
12:19 - jeden król Madonu; jeden król Chasoru;
12:20 - jeden król Szimronu; jeden król Akszafu;
12:21 - jeden król Tanak; jeden król Megiddo;
12:22 - jeden król Kadesz; jeden król Jokneam na Karmelu;
12:23 - jeden król Doru na wyżynie Dor; jeden król pogan z Gilgal;
12:24 - jeden król Tirsy. Wszystkich królów razem było trzydziestu jeden.