6:1 - A oto synowie Lewiego: Gerszom, Kehat, Merari.
6:2 - Synami Gerszoma byli Libni i Szimei,
6:3 - a synami Kehata - Amram, Jishar, Chebron i Uzzjel.
6:4 - Synami Merariego byli Machli i Muszi. A oto rody Lewiego według przywódców poszczególnych rodów.
6:5 - Gerszom był ojcem Libniego, Libni ojcem Jachata, a Jachat ojcem Zimmy,
6:6 - Zimma zaś ojcem Joacha, Joach ojcem Iddo, Iddo ojcem Zeracha, a Zerach ojcem Jeatraja.
6:7 - Kehat był ojcem Amminadaba, Amminadab ojcem Koracha, Korach ojcem Assira,
6:8 - Assir ojcem Elkany, Elkana ojcem Ebiasafa, Ebiasaf ojcem Assira,
6:9 - Assir ojcem Tachata, Tachat ojcem Uriela, Uriel ojcem Ozjasza, a Ozjasz ojcem Saula.
6:10 - Elkana miał dwóch synów: Amasaja i Achimota.
6:11 - Elkana był również ojcem Elkany, który miał syna Sofaja. A Sofaj był ojcem Nachata,
6:12 - Nachat zaś był ojcem Eliaba, Eliab ojcem Jerochama, a Jerocham ojcem Elkany.
6:13 - Synami Samuela byli Joel jako pierworodny oraz Abiasz.
6:14 - Merari był ojcem Machliego, Machli był ojcem Libniego, Libni ojcem Szimeiego, a Szimei ojcem Uzzy.
6:15 - Uzza ojcem Szimei, Szimea ojcem Chaggiasza, a Chaggiasz ojcem Asajasza.
6:16 - A oto ci, których Dawid wyznaczył, aby przewodzili śpiewom w świątyni Jahwe, odkąd złożono w niej arkę.
6:17 - Swoją służbę kantorów pełnili przed przybytkiem Namiotu Spotkania, dopóki Salomon nie wzniósł świątyni Jahwe w Jerozolimie. Pełnili swoją służbę według ustalonego porządku.
6:18 - A oto ci, którzy razem ze swymi synami byli odpowiedzialni za służbę w świątyni. Spośród synów Kehata: Heman, śpiewak, syn Joela, syna Samuela,
6:19 - syna Elkany, syna Jerochama, syna Eliela, syna Toacha,
6:20 - syna Sufa, syna Elkany, syna Machata, syna Amasaja,
6:21 - syna Elkany, syna Joela, syna Azariasza, syna Sefaniasza,
6:22 - syna Tachata, syna Assira, syna Ebiasafa, syna Koracha,
6:23 - syna Jishara, syna Kehata, syna Lewiego, syna Izraela.
6:24 - Po jego prawej stronie stał jego brat Asaf, którego ojcem był Berekiasz, a ojcem Berekiasza był Szimea,
6:25 - Szimea zaś był synem Mikaela, Mikael synem Baasejasza, a Baasejasz synem Malkiasza.
6:26 - Malkiasz był synem Etniego, Etni był synem Zeracha, Zerach był synem Adajasza,
6:27 - Adajasz był synem Etana, Etan był synem Zimmy, Zimma zaś był synem Szimeiego,
6:28 - Szimei był synem Jachata, Jachat synem Gerszoma, a Gerszom synem Lewiego.
6:29 - Po lewej stronie stali ich bracia, synowie Merariego: Etan syn Kisziego, syna Abdiego, syna Malluka,
6:30 - syna Chaszabiasza, syna Amazjasza, syna Chilkiasza,
6:31 - syna Amsjego, syna Baniego, syna Szemera,
6:32 - syna Machliego, syna Musziego, syna Merariego, syna Lewiego.
6:33 - Ich bracia, lewici, byli wyznaczeni do obsługi przybytku w domu Jahwe.
6:34 - Natomiast Aaron i jego synowie składali ofiary całopalenia na ołtarzu całopaleń, a kadzidła palili na ołtarzu kadzenia. Oni też pełnili wszystkie posługi w Świętym Świętych i dokonywali przebłagania za cały Izrael, zgodnie ze wskazaniami sługi Bożego Mojżesza.
6:35 - A oto potomkowie Aarona: Eleazar był synem Aarona, Pinchas synem Eleazara, Abiszua synem Pinchasa,
6:36 - Bukki synem Abiszui, Uzzi synem Bukkiego, Zerachiasz synem Uzziego,
6:37 - Merajot synem Zerachiasza, Amariasz synem Merajota, Achitub synem Amariasza,
6:38 - Sadok synem Achituba, Achimaas synem Sadoka.
6:39 - Takie zaś są posiadłości, których granice wyznaczono dla ich obozowisk: Synom Aarona z rodu Kehatytów
6:40 - przydzielono jako pierwszym na mocy losowania miasto Hebron w ziemi judzkiej, razem z okolicznymi pastwiskami.
6:41 - Pola uprawne zaś oraz osiedla podlegające miastu [Hebron] przyznano Kalebowi, synowi Jefunnego.
6:42 - Synom Aarona przekazano również miasta ucieczki Hebron i Libnę wraz z okolicznymi pastwiskami, Jattir i Esztemoa z ich pastwiskami,
6:43 - Chilaz z jego pastwiskami, Debir z jego pastwiskami,
6:44 - Aszan z jego pastwiskami oraz Bet-Szemesz z jego pastwiskami.
6:45 - Z posiadłości pokolenia Beniamina przydzielono [synom Aarona] miasta: Geba z jej pastwiskami, Alemet z jego pastwiskami i Anatot z jego pastwiskami. W sumie przekazano [synom Aarona] trzynaście miast, stosownie do liczby ich rodów.
6:46 - Pozostałym Kehatytom przyznano losem dziesięć miast z posiadłości rodów tego pokolenia, to jest z połowy pokolenia Manassesa.
6:47 - Potomkowie Gerszoma otrzymali stosownie do liczby ich rodów, w sumie trzynaście miast, wydzielonych z posiadłości pokoleń Issachara, Asera, Neftalego i Manassesa w ziemi Baszanu.
6:48 - Synom Merariego wyznaczono losem, stosownie do liczby ich rodów, dwanaście miast, wziętych z posiadłości pokoleń Rubena, Gada i Zabulona.
6:49 - W ten sposób synowie Izraela przekazali lewitom pewne miasta i przylegające do nich pastwiska.
6:50 - Drogą losowania wydzielali miasta, wymienione według ich nazw, [i pastwiska] z [posiadłości] pokoleń Judy, Symeona i Beniamina.
6:51 - Jeszcze innym rodom Kehatytów przydzielono pewne miasta przynależące do pokolenia Efraima.
6:52 - Były to - jako miasto ucieczki - Sychem z okolicznymi pastwiskami położonymi w górach Efraima, Gezer z jego pastwiskami,
6:53 - Jokmeam z jego pastwiskami, Bet-Choron z jego pastwiskami,
6:54 - Ajjalon z jego pastwiskami i Gat-Rimmon z jego pastwiskami.
6:55 - Z [posiadłości] zaś połowy pokolenia Manassesa wydzielono - dla pewnych rodów kehatyckich - miasto Aner z przylegającymi pastwiskami oraz Bileam z jego pastwiskami.
6:56 - Synom Gerszoma zaś przydzielono: od połowy pokolenia Manassesa: Golan w Baszanie z okolicznymi pastwiskami i Asztarot z jego pastwiskami;
6:57 - od pokolenia Issachara: Kedesz z jego pastwiskami, Dobrat z jego pastwiskami,
6:58 - Ramot z jego pastwiskami i Anem z jego pastwiskami;
6:59 - od pokolenia Asera: Maszal z jego pastwiskami, Abdon z jego pastwiskami,
6:60 - Chukok z jego pastwiskami i Rechob z jego pastwiskami;
6:61 - wreszcie od pokolenia Neftalego: Kadesz w Galilei z okolicznymi pastwiskami, Chammon z jego pastwiskami i Kiriataim z jego pastwiskami.
6:62 - Pozostałym synom Merariego przyznano z [posiadłości] pokolenia Zabulona: Rimmono z jego pastwiskami i Tabor z jego pastwiskami.
6:63 - Od pokolenia Rubena, za Jordanem, po wschodniej stronie Jerycha, wydzielono: Beser, położone już na pustyni, razem z najbliższymi pastwiskami, Jahsę z jej pastwiskami,
6:64 - Kedemot z jego pastwiskami i Mefaat z jego pastwiskami.
6:65 - Od pokolenia Gada wydzielono: Ramot w Gileadzie z jego pastwiskami, Machanaim z jego pastwiskami,
6:66 - Cheszbon z jego pastwiskami i Jazer z jego pastwiskami.