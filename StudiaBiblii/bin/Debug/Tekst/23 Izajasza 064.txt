64:1 - tak jak gałęzie suchego drzewna w płomieniach lub jak woda gotująca się na ogniu. Uczyń to i ukaż swoje Imię wrogom i spraw, by narody drżeć poczęły przed Twoim obliczem,
64:2 - gdy będziesz dokonywał swoich dzieł niezwykłych,
64:3 - Ty, którego słowa nikt nigdy nie słyszał. Żadne ucho nie słyszało, żadne oko nie widziało, żeby jakiś bóg działał tak, jak Ty zwykłeś działać dla dobra tych, którzy Ci zaufali.
64:4 - Idziesz wciąż przed tymi, co sprawiedliwie żyją, i pamiętają o Twoich drogach. Słusznie gniewałeś się na nas, bośmy ciężko grzeszyli od dawna i buntowaliśmy się przeciw Tobie.
64:5 - Wszyscy byliśmy jakoby nieczyści, a wszystkie nasze czyny sprawiedliwe - jak skrwawione szmaty. Wszyscyśmy opadli niczym zwiędłe liście, a nasze zbrodnie - jak wiatr nas unoszą.
64:6 - Nikt już nie wzywa Twojego imienia, nikt też nie powstał, by uchwycić się Ciebie. Odwróciłeś bowiem od nas Twoje oblicze i wydałeś nas na pastwę naszych własnych zbrodni.
64:7 - A przecież Ty, Panie, jesteś naszym Ojcem, myśmy tylko gliną - a Tyś jest garncarzem, wszyscyśmy dziełem rąk jedynie Jego.
64:8 - Niech nie ogarnia Cię gniew tak wielki, o Panie, i racz nie pamiętać już przewinień naszych! Popatrz, przecież my wszyscy jesteśmy Twym ludem.
64:9 - Opustoszały wszystkie Twoje święte miasta, Syjon jest opuszczony, Jerozolima - bezludna.
64:10 - Wspaniała była nasza Świątynia święta, miejsce, na którym modlili się ojcowie. Ogniem spalone wszystko, co nas tak zachwycało, wszystko wokół stało się ruiną.
64:11 - Czy może Ci być to obojętne, o Panie? Czy możesz w milczeniu patrzeć, jak nas poniżają?