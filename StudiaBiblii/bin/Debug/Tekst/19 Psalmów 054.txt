54:1 - Dla kierującego chórem. Na instrumenty strunowe. Pieśń pouczająca, wyśpiewana przez Dawida
54:2 - wtedy, kiedy Zifejczycy przybyli do Saula i powiedzieli, że ukrywa się u nich Dawid.
54:3 - O Boże, wspomóż mnie przez Twoje imię i użyj swojej siły, by przyznać mi rację.
54:4 - Wysłuchaj, o Boże, mojego wołania, niech dojdą do Ciebie słowa ust moich.
54:5 - Bo powstają przeciwko mnie wyniośli mężowie, na moje życie czyhają gwałtownicy, ludzie nie mający Boga przed oczyma.
54:6 - Ale Bóg mnie wspomaga, Pan chroni moje życie.
54:7 - Ześlij nieszczęście na moich wrogów, zniszcz ich, bo jesteś wierny.
54:8 - Wtedy z radością złożę Ci ofiarę i będę sławił Twe imię, o Panie, bo dobre.
54:9 - Pan mnie wydobył z wszelkich ucisków i mogę z góry patrzeć na poniżenie wrogów.