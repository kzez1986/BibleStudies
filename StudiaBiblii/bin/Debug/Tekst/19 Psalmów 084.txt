84:1 - Dla kierującego chórem. Na melodię: „Tłocznia wina”. Psalm synów Koracha.
84:2 - Jakże miłe są Twoje przybytki, O Panie Zastępów!
84:3 - Moja dusza wyrywa się z tęsknoty do przybytku Pana. Moje serce i ciało wzdychają z radością do Tego, który jest Bogiem żywym.
84:4 - Wróbel ma gdzie się schronić i jaskółka ma gniazdo dla młodych, a ja mam Twe ołtarze, o Panie Zastępów, o Boże mój i Władco.
84:5 - Szczęśliwi, którzy mieszkają w Twoim przybytku i nieustannie Cię chwalą.
84:6 - Szczęśliwi ci, co w Tobie pokrzepienie znajdują, kiedy myślą o pielgrzymowaniu.
84:7 - Gdy przechodzą Doliną Płaczu, staje się dla nich miejscem orzeźwienia, okrytym łaską wczesnego deszczu.
84:8 - Gdy idą, sił im przybywa, i będą widzieć Boga na Syjonie.
84:9 - O Panie Zastępów, usłysz prośby moje i zechciej je spełnić, o Boże Jakuba.
84:10 - Spojrzyj na nas, o Boże, tarczo nasza, wejrzyj na oblicze pomazańca Twego!
84:11 - Bo jeden dzień w przedsionku Twych przybytków lepszy jest niż tysiąc gdzie indziej. Lepiej jest stać na progu domu Bożego niż mieszkać w namiotach grzeszników.
84:12 - Bo Pan Bóg jest naszym słońcem i tarczą, to On darzy nas i łaską, i chwałą. Pan nie odmawia niczego tym, którzy sprawiedliwie żyją.
84:13 - O Panie Zastępów, jak szczęśliwi są ci, którzy Tobie ufają!