4:1 - Potem anioł, który rozmawiał ze mną, znów powrócił, obudził mnie, tak jak budzi się kogoś ze snu,
4:2 - i zapytał: Co widziałeś? A ja odpowiedziałem: W widzeniu moim widziałem świecznik, cały ze złota, a na jego szczycie - siedem lamp, zaś z każdej lampy wydobywało się po siedem płomieni.
4:3 - Obok widziałem dwa drzewka oliwne, jedno po prawej, drugie po lewej stronie świecznika.
4:4 - A ja mówiłem dalej, pytając anioła, który rozmawiał ze mną: Panie, co oznaczają drzewka oliwne?
4:5 - Anioł, który rozmawiał ze mną, odpowiedział: Nie wiesz, co one oznaczają? Odrzekłem: Nie, Panie!
4:6 - Wtedy odpowiedział mi tak: Pan powiedział do Zorobabela: Nie siłą, nie mocą ludzką, ale przez mojego Ducha stanie się to wszystko - mówi Pan Zastępów.
4:7 - A ty, wysoka góro, kim jesteś? Dla Zorobabela staniesz się równiną, na której już układa on kamień węgielny, podczas gdy wszyscy wołają: Jakiś piękny, jakiś wspaniały!
4:8 - Wtedy Pan tak przemówił do mnie:
4:9 - Ręce Zorobabela położyły fundamenty i jego ręce wzniosą całą budowlę, żeby się przekonano, że Pan Zastępów posłał mnie do was.
4:10 - Bo kto nawet z lekceważeniem wyrażał się o skromnych początkach tego dzieła, będzie się cieszył, gdy zobaczy pion ołowiany w ręku Zorobabela. Siedem owych [lamp] - to oczy Pana czuwającego nad całą ziemią.
4:11 - A Ja pytałem dalej: Co oznaczają te dwa drzewka oliwne, jedno po prawej, a drugie po lewej stronie świecznika?
4:12 - Pytałem również, co oznaczają te dwie rurki w kształcie gałązek oliwnych, przez które przepływa olej złotego koloru?
4:13 - I rzekł do mnie: Nie wiesz, co one oznaczają? Kiedy powiedziałem, że nie wiem,
4:14 - wyjaśnił mi: Są to dwaj pomazańcy, którzy stoją przed Panem całej ziemi.