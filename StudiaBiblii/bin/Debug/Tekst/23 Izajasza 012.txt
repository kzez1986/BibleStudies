12:1 - Ty zaś powiesz w dniu owym: Składam Ci dzięki, o Panie, bo wprawdzie gniewałeś się kiedyś na mnie, lecz uśmierzyłeś Twój gniew i zesłałeś mi pociechę.
12:2 - Oto Bóg jest moim zbawieniem, Jemu zaufałem, nie lękam się niczego, Pan jest bowiem moją siłą i pieśnią, On stał się wybawieniem moim.
12:3 - A wy, pełni radości, czerpać będziecie wody, z samych źródeł zbawienia.
12:4 - I będziecie mówić w dniu owym: Chwalcie Pana, wykrzykujcie Jego imię, ogłaszajcie ludowi Jego wielkie dzieła, przypominajcie, jak wspaniałe jest Jego imię.
12:5 - Śpiewajcie na cześć Pana, bo uczynił cuda, niech sława o Nim idzie po całej ziemi.
12:6 - Cieszcie się i radujcie mieszkańcy Syjonu, bo Wielki stanął wśród was, Święty Izraela.