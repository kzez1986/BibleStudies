6:1 - Chodźcie, wracajmy do Pana naszego! To On nas zranił, On też nam rany uleczy, to On nas pokaleczył, więc On nas opatrzy.
6:2 - Po dwu dniach życie nam przywróci, po trzech dniach - postawi na nogi i żyć będziemy przed Jego obliczem.
6:3 - Starajmy się usilnie, żeby poznać Pana. przyjdzie On bowiem jak poranna jutrzenka i jak deszcz, który wczesną wiosną nasyca całą ziemię.
6:4 - Cóż mam ci uczynić, Efraimie? Co mam uczynić tobie, Judo? Wasza miłość jest taka jak chmury o świcie lub jak rosa, która szybko znika.
6:5 - Dlatego rozcinałem ich na części przez proroków, zabijałem ich słowami ust moich. I wtedy moje Prawo jaśniało jak światło.
6:6 - Bo Ja chcę miłości, a nie krwawych ofiar, poznania Boga, a nie całopaleń.
6:7 - Oni już przez Adama złamali przymierze, już wtedy okazali wobec Mnie niewierność.
6:8 - Gilead - to miasto pełne złoczyńców, całe jest krwią zbrukane.
6:9 - Gromady kapłanów ukrytych w zasadzkach, jak zgraje zwyczajnych bandytów, mordują na drodze wiodącej do Sychem, dopuszczając się haniebnych zbrodni.
6:10 - W Betel widziałem rzeczy straszne. To tam Efraim uprawia swój nierząd, tam też cały Izrael się kala.
6:11 - I ty, Judo, także staniesz przed żniwami, kiedy odmienię losy mego ludu.