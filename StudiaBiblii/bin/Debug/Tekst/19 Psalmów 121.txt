121:1 - Pieśń na wejście. Ku górom skierowałem me oczy. Skąd nadejdzie mi pomoc?
121:2 - Moja pomoc przychodzi od Pana, który stworzył niebo i ziemię.
121:3 - On nie pozwoli, by chwiały się twoje nogi, Ten, który cię strzeże, nie śpi nigdy.
121:4 - O nie, nie śpi ten Stróż Izraela i nawet nie drzemie nigdy.
121:5 - Pan jest twoim Stróżem, On dostarcza ci cienia i zawsze przebywa przy twym prawym boku.
121:6 - Za dnia nie zaszkodzi ci słońce ani nocą księżyc.
121:7 - Pan cię chroni od zła wszelkiego, czuwa nad twoim życiem.
121:8 - Pan cię ochroni, gdy będziesz wychodził i wracał, teraz i po wszystkie wieki wieków.