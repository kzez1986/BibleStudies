24:1 - Psalm Dawida. Pana jest ziemia i wszystko, co na niej, cały okręg ziemi i wszyscy jego mieszkańcy.
24:2 - Bo to On cały świat osadził na morzach i utwierdził mocno ponad rzekami.
24:3 - Kto będzie mógł wstąpić na górę Pana? Komu dane będzie stanąć na Jego świętych miejscach?
24:4 - Tylko ten, kto ma czyste ręce i serce nieskalane. Kto nie oszukuje i za marnościami nie goni.
24:5 - Taki otrzyma błogosławieństwo od Pana i ocali go sprawiedliwość jego Boga.
24:6 - Oto ludzie, którzy Go szukają, to ci, co Twego oblicza szukają, Boże Jakuba.
24:7 - Wy, bramy, unieście się ku górze, otwórzcie się, prastare podwoje, bo oto nadchodzi Król chwały.
24:8 - A któż to jest ten Król chwały? Pan pełen potęgi i mocy, Pan nie do pokonania w boju.
24:9 - Wy, bramy, unieście się ku górze, otwórzcie się, prastare podwoje, bo oto nadchodzi Król chwały.
24:10 - A któż to jest ten Król chwały? To Pan Zastępów, On jest Królem chwały.