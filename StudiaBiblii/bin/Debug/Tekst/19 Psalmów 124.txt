124:1 - Pieśń na wejście. Dawida. Gdyby Pan nie wziął nas w obronę - winien to przyznać cały Izrael -
124:2 - gdyby Pan nie wziął nas w obronę, gdy ludzie przeciw nam powstali,
124:3 - żywcem by nas wtedy połknęli, gdy zapłonęli przeciw nam gniewem.
124:4 - Wtedy wody by nas pochłonęły, przepłynęły nad nami całe potoki.
124:5 - Rozlałyby się nad nami potężne wody, dzikie i wzburzone fale.
124:6 - Niech będzie uwielbiony Pan za to, że nie wydał nas na łup ich zębom.
124:7 - Dusza nasza jak ptak wydostała się z sideł łowcy, sidła się porwały i oto jesteśmy wolni.
124:8 - Nasza pomoc jest w imieniu Pana, który stworzył niebo i ziemię.