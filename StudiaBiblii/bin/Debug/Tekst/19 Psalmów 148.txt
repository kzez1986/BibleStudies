148:1 - Alleluja! Chwalcie Pana, wszyscy na niebiosach, chwalcie Go na wysokościach!
148:2 - Chwalcie Go, wszyscy aniołowie Jego, chwalcie Go, wszystkie Jego zastępy!
148:3 - Chwalcie Go, słońce i księżycu, chwalcie Go, wszystkie gwiazdy świecące!
148:4 - Chwalcie Go, wszystkie niebiosa i wszystkie podniebne wody!
148:5 - Niech wszystko sławi imię Pana, bo On nakazał i wszystko się stało.
148:6 - On osadził wszystko raz na zawsze i ustanowił nieprzekraczalne prawa.
148:7 - Wychwalajcie Pana, wszyscy na ziemi, potwory mórz i ich głębin.
148:8 - Ogień i grad, śnieg i mgławice, wichry gwałtowne, słowu Jego posłuszne,
148:9 - góry i wzniesienia wszelkie, drzewa owoc rodzące i cedry wszystkie,
148:10 - wszystkie dzikie zwierzęta i bydło wszelkie, płazy i wszelkie uskrzydlone ptactwo,
148:11 - a także królowie ziemi i wszystkie narody, i książęta, i ziemię sądzący,
148:12 - i wy, młodzieńcy, dziewczęta także, starcy razem z młodymi -
148:13 - wszyscy niech wychwalają imię Pana, bo wspaniałe jest tylko Jego imię, a Jego majestat ponad ziemią i niebem.
148:14 - On przymnaża mocy swojemu ludowi i chwały wszystkim miłośnikom swoim, synom Izraela, ludowi, który jest Mu bliski. Alleluja!