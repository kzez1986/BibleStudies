44:1 - Uczcijmy mężów znakomitych spośród naszych przodków, wedle ich następstwa.
44:2 - Objawił w nich Pan Najwyższy swoją wielką chwałę i przez nich okazywał swą wielkość od czasów najwcześniejszych.
44:3 - Niektórzy spośród owych mężów byli nawet królami i zasłynęli z powodu swej ogromnej władzy. Inni udzielali rad cennych dzięki swej roztropności i głosili proroctwa.
44:4 - Byli pierwszymi wśród ludu dzięki mądrości i przenikliwości swoich pouczeń.
44:5 - Inni chętnie zajmowali się muzyką i pisali całe opowieści wierszem.
44:6 - Inni byli bogaci i obdarzeni potęgą i żyli spokojnie w domostwach swoich.
44:7 - Wszyscy cieszyli się szacunkiem swoich współbraci i byli wychwalani przez całe życie.
44:8 - Niektórzy pozostawili po sobie imię, którego chwałę opowiada się aż po dzień dzisiejszy.
44:9 - Po innych nie przechowało się najmniejsze wspomnienie: Zniknęli tak, jakby ich nie było. Są jak ci, którzy jakby nigdy nie istnieli, ani jak również ich potomstwo po nich.
44:10 - Lecz oto i ludzie prawi, o których czynach nie zapomniano.
44:11 - Wśród swoich potomków znajdują dziedzictwo, dziedzictwo wspaniałe, które po nich nastało.
44:12 - Ich potomkowie wierni są przykazaniom i tak samo, dzięki nim, postępują ich dzieci.
44:13 - Potomstwo ich trwać będzie po wszystkie czasy, a jego chwała także nigdy nie przeminie.
44:14 - Spokojnie złożono do grobów ich ciała, a imię ich żyć będzie przez wszystkie pokolenia.
44:15 - Ich mądrość sławić będą wszystkie narody, na zgromadzeniach śpiewać się będzie ich chwałę.
44:16 - Pan upodobał sobie w Henochu i zabrał go do siebie jako przykład nawrócenia dla wszystkich pokoleń.
44:17 - Za prawego został też uznany Noe, to on służył za okup, gdy nadeszły dni gniewu. To dzięki niemu reszta ludu ocalała na ziemi, gdy zaczęły ją zalewać potopu fale.
44:18 - W nim zostały zawarte odwieczne przymierza, żeby już żadne stworzenie nie zginęło w potężnych falach.
44:19 - Abraham, ojciec przesławny tak licznych narodów, równego sobie nie miał co do chwały.
44:20 - Przestrzegał on dokładnie prawa Najwyższego i również zawarł z Nim przymierze. Na własnym ciele zaznaczył to przymierze i dochował wierności, gdy nadeszły dni próby.
44:21 - Dlatego też Bóg zapewnił go pod przysięgą, że w jego potomkach będą błogosławione narody i że je rozmnoży jak ziarna piasku, a potomków jego wywyższy jak gwiazdy. I odda mu w dziedzictwo kraj cały, od morza aż do morza, od wielkiej Rzeki aż po krańce ziemi.
44:22 - Tak samo postąpił później z Izaakiem ze względu na jego ojca, Abrahama.
44:23 - Znów na wszystkich zesłał swoje błogosławieństwo i zawarł przymierze na głowę Jakuba. Umocnił go niezwykle swoimi łaskami i całą krainę dał mu w posiadanie. Ziemię zaś całą podzielił na części i dał po jednej każdemu z dwunastu pokoleń.