5:1 - Oto synowie Rubena, pierworodnego Izraela: Ruben był pierworodnym Izraela, ponieważ jednak skalał łoże swojego ojca, prawo pierworództwa zostało mu odjęte i przeniesione na synów Józefa, syna Izraela. Ale listy rodowodów nie podaje się według tak rozumianego pierworództwa.
5:2 - Juda był wprawdzie najpotężniejszy wśród swoich braci i z jego łona miał wyjść późniejszy władca, lecz prawo pierworództwa zostało przyznane Józefowi.
5:3 - Tak więc synami Rubena, pierworodnego Izraela, byli: Henoch, Pallu, Chesron i Karmi.
5:4 - Joel był ojcem Szemajasza, Szemajasz ojcem Goga, Gog ojcem Szimeiego,
5:5 - Szimei ojcem Miki, Mika ojcem Reajasza, Reajasz ojcem Baala,
5:6 - Baal ojcem Beera, którego król Asyrii Tiglat-Pileser uprowadził do niewoli. Beer był naczelnikiem rodu Rubenitów.
5:7 - Braćmi jego, zgodnie z ich rodowodami, do których weszli przy spisie ich pokoleń, byli Jejel, naczelnik rodu, i Zachariasz.
5:8 - Bela był synem Azaza, syna Szemy, syna Joela, do którego należało miasto Aroer i okolice aż po Nebo i Baal-Meon.
5:9 - Od strony wschodniej jego posiadłości ciągnęły się aż do pustyni, zaczynającej się od rzeki Eufrat. Tak pomnożyły się bardzo ich trzody w Gileadzie.
5:10 - W czasach Saula prowadzili oni wojnę z Hagrytami, którzy dostali się w ich ręce. Zamieszkali więc w ich namiotach we wschodniej części Gileadu.
5:11 - Naprzeciw nich mieszkali synowie Gada, zajmując cały obszar Baszanu aż do miasta Salka.
5:12 - Naczelnikiem rodu był Joel, potem Szafan oraz Janaj i Szafat w Baszanie.
5:13 - Ich braćmi według rodowodów byli: Mikael, Meszullam, Szeba, Joraj, Jakan, Zija i Eber - razem siedmiu.
5:14 - A oto synowie Abichaila: Ben-Churi, Ben-Jaroach, Ben-Gilead, Ben-Mikael, Ben-Jesziszaj, Ben-Jechdo, Ben-Buz.
5:15 - Naczelnikiem tego rodu był Achi, syn Abdiela, syna Guniego.
5:16 - Mieszkali oni w Gileadzie, w Baszanie oraz w okolicznych miastach. Do nich należały wszystkie pastwiska Sirionu, aż po ich krańce.
5:17 - Wszyscy ci potomkowie Gada zostali zapisani w swoich rodowodach za czasów Jotama, króla Judy, i Jeroboama, króla Izraela.
5:18 - Wśród synów Rubena, Gada i połowy pokolenia Manassesa ludzi zdolnych do noszenia tarczy i miecza, umiejących posługiwać się łukiem i wyszkolonych w sztuce wojowania było czterdzieści cztery tysiące siedmiuset sześćdziesięciu.
5:19 - W takiej liczbie wyruszyli na wojnę z Hagrytami, z Jeturem, z Nafiszem i z Nadabem.
5:20 - Zdobyli nad nim przewagę i tak dostali się w ich ręce Hagryci oraz ich sprzymierzeńcy. [Synowie Rubena] bowiem w czasie walki wzywali Boga na pomoc, a Bóg ich wysłuchał, gdyż zaufali Mu całkowicie.
5:21 - Zagarnęli wtedy wszystkie ich trzody w liczbach następujących: pięćdziesiąt tysięcy wielbłądów, dwieście pięćdziesiąt tysięcy owiec, dwa tysiące osłów. Wzięli też do niewoli sto tysięcy ludzi.
5:22 - Zabitych pozostało [na polu walki] bardzo wielu, ponieważ sam Bóg prowadził tę wojnę. I osiedlili się na ich ziemiach, pozostając tam aż do czasu niewoli.
5:23 - Synowie połowy pokolenia Manassesa zajmowali tę część kraju, która ciągnęła się od Baszanu aż do Baal-Hermonu, Seniru i góry Hermon. Było ich dość dużo.
5:24 - Oto naczelnicy ich rodów: Efer, Jiszi, Eliel, Azriel, Jeremiasz, Hodawiasz i Jachdiel - wszyscy dzielni wojownicy, okryci już sławą, przywódcy rodów.
5:25 - Jednakże nie okazali się wierni Bogu swych ojców i zaczęli uprawiać nierząd, służąc bogom tych ludów, których ziemie Bóg dał im w posiadanie.
5:26 - Dlatego Bóg Izraela podsunął królowi asyryjskiemu Pulowi oraz królowi asyryjskiemu Tiglat-Pileserowi wrogie względem nich zamiary. I tak uprowadził on do niewoli wszystkich Rubenitów, Gadytów i połowę pokolenia Manassesa. Osiedlił ich w Chalach, w Chabor, w Hara i na okolicznych ziemiach aż do rzeki Gozan. Tam też przebywają aż do dnia dzisiejszego.
5:27 - A oto synowie Lewiego: Gerszom, Kehat i Merari.
5:28 - Synowie Kehata zaś to Amram, Jishar, Chebron, Uzzjel.
5:29 - Dziećmi Amrama byli: Aaron, Mojżesz i Miriam, synowie Aarona zaś to: Nadab, Abihu, Eleazar oraz Itamar.
5:30 - Eleazar był ojcem Pinchasa, Pinchas ojcem Abiszuy,
5:31 - Abiszua ojcem Bukkiego, a Bukki ojcem Uzziego.
5:32 - Uzzi był ojcem Zerachiasza, a Zerachiasz ojcem Merajota,
5:33 - Merajot ojcem Amariasza, Amariasz zaś ojcem Achituba.
5:34 - Achitub był ojcem Sadoka, a Sadok ojcem Achimaasa.
5:35 - Achimaas był ojcem Azariasza, a Azariasz ojcem Jochanana.
5:36 - Jochanan był ojcem Azariasza, tego, który sprawował urząd kapłana w świątyni zbudowanej w Jerozolimie przez Salomona.
5:37 - Azariasz był ojcem Amariasza, Amariasz zaś ojcem Achituba.
5:38 - Achitub był ojcem Sadoka, a Sadok ojcem Szalluma.
5:39 - Szallum był ojcem Chilkiasza, a Chilkiasz ojcem Azariasza.
5:40 - Azariasz był ojcem Serajasza, a Serajasz ojcem Josadaka.
5:41 - Josadak dostał się do niewoli Nabuchodonozora, zesłanej przez Jahwe na całą Judę i Jerozolimę.