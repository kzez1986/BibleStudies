6:1 - Dla kierującego chórem - na instrument strunowy w oktawie. Psalm Dawida.
6:2 - O Panie, racz mnie nie karać w swoim gniewie i nie karć mnie w Twej zapalczywości!
6:3 - Okaż mi, Panie, Twoje miłosierdzie, bom chwiejny, ratuj mnie, bo słabną moje kości.
6:4 - Jestem głęboko przygnębiony na duszy, jak długo jeszcze będziesz zwlekał, Panie?
6:5 - O Panie, obróć się ku mnie i okaż mi pomoc, w Twoim miłosierdziu pośpiesz mi na ratunek!
6:6 - Bo żaden spośród zmarłych nie myśli o Tobie i nikt nie będzie Cię wielbił w zaświatach.
6:7 - Nie mam już sił, żeby wzdychać, łez strumieniem co noc oblewam me łoże, łzy spływają po moim posłaniu.
6:8 - Oczy wyblakły mi już od płaczu, a wrogowie sprawili, żem się bardzo postarzał.
6:9 - Odstąpcie ode mnie, wszyscy bezbożnicy, bo dotarł do Pana głos płaczu mojego.
6:10 - Wysłuchał Pan mojego błagania, Pan raczył przyjąć moje prośby.
6:11 - Wstyd i zgroza ogarnie mych wrogów, bo muszą ustąpić i czeka ich poniżenie.