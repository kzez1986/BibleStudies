8:1 - Wtedy zabrał głos Bildad z Szuach i tak powiedział:
8:2 - Jak długo jeszcze będziesz mówił w ten sposób? Przecież od wichru gwałtowniejsze twe słowa.
8:3 - Czy Bóg zmienia swoje prawa, a Wszechmocny łamie sprawiedliwość?
8:4 - Skoro synowie twoi zgrzeszyli, to wydał ich na pastwę ich grzechów.
8:5 - Jeżeli naprawdę szukasz Boga, to powinieneś z płaczem pójść do Wszechmocnego.
8:6 - Jeśliś czysty i prawy, to będzie cię miał w swojej opiece, dom twój jak trzeba naprawi.
8:7 - A wtedy, choćby skromny był twój początek, wielki będzie twój koniec.
8:8 - Spójrz tylko na drogę minionych pokoleń i korzystaj z doświadczeń twoich ojców!
8:9 - Bo my jesteśmy dopiero od wczoraj i wiemy tak mało, a dni nasze to jakby ledwie cień na ziemi.
8:10 - Czyż nie są dla ciebie pouczeniem, czy nie przemawiają do ciebie doświadczenia ojców?
8:11 - Czy papirus rośnie tam, gdzie nie ma błota? A czy sitowie rozpleni się bez wody?
8:12 - Ledwie zakwitnie, jeszcze nie dojrzeje, a już usycha, wcześniej niż trawa.
8:13 - Tak też kończą ci, co nie zważają na Boga, a nadzieje bezbożnych są zawsze daremne.
8:14 - Jak nić pajęcza są ich marzenia, a ich pewność nie ma oparcia.
8:15 - Nie ostoi się wsparty na własnym domu, nawet uczepiwszy się go, spadnie.
8:16 - W słońcu wygląda jakby pełen świeżości, a w ogrodzie wydaje bujne pędy,
8:17 - zapuszcza korzenie w bezwodnym piasku i trzyma się mocno nawet wśród kamieni.
8:18 - Lecz Bóg odcina go od jego podłoża, a ono powie, że nigdy go nie znało.
8:19 - I tyle radości zazna na swojej drodze, a z prochu ziemi już inny wyrasta.
8:20 - Bóg nigdy nie odrzuca prawego, ale też nie podtrzymuje ręki niegodziwca.
8:21 - Twoją twarz rozpromieni uśmiechem, twoje usta napełni radością.
8:22 - Twoich wrogów zaś hańba okryje, a obóz występnych nie ostoi się długo.