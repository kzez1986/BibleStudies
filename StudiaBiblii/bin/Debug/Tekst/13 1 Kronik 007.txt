7:1 - A oto czterej synowie Issachara: Tola, Pua, Jaszub i Szimron.
7:2 - Synami Toli byli: Uzzi, Refajasz, Jeriel, Jachmaj, Jibsam i Samuel; wszyscy ci byli naczelnikami poszczególnych rodów i zasłynęli jako dzielni wojownicy. W czasach Dawida liczba wszystkich potomków Toli wynosiła, według ich rodowodów, dwadzieścia dwa tysiące sześciuset.
7:3 - Synem Uzziego był Izrachiasz, a synami Izrachiasza Mikael, Obadiasz, Joel, Jiszszijasz - razem pięciu - wszyscy pełniący urząd naczelników rodów.
7:4 - Stali oni na czele oddziałów zbrojnych gotowych do walki. Ich liczba, według poszczególnych rodów i rodzin, wynosiła, razem z wszystkimi żonami i synami, trzydzieści sześć tysięcy.
7:5 - Ich braci, dzielnych wojowników, z wszystkich rodów Issachara było osiemdziesiąt siedem tysięcy. Wszyscy są zapisani w swoich rodowodach.
7:6 - A oto trzej synowie Beniamina: Bela, Beker i Jediael.
7:7 - Synami zaś Beli byli: Esbon, Uzzi, Uzzjel, Jerimot oraz Iri - razem pięciu; wszyscy byli naczelnikami rodów i dzielnymi wojownikami. Wszystkich potomków Beli było, według wykazów rodowych, dwadzieścia dwa tysiące trzydziestu czterech.
7:8 - Synami Bekera byli: Zemira, Joasz, Eliezer, Elieonaj, Omri, Jeremot, Abiasz, Anatot i Alamet - ci byli synami Bekera.
7:9 - Według wykazów rodowych ich pokolenia wszystkich, jak obliczali naczelnicy rodów, dzielnych wojowników było dwadzieścia tysięcy dwustu.
7:10 - Synem Jediaela był Bilhan, a synami Bilhana: Jeusz, Beniamin, Ehud, Kenaana, Zetan, Tarszisz i Achiszachar.
7:11 - Wszyscy byli potomkami Jediaela, naczelnikami rodów, dzielnymi wojownikami. Gdy wyruszali w szyku bojowym na wojnę, było ich łącznie siedemnaście tysięcy dwustu.
7:12 - Szuppim i Chuppim byli synami Ira, a Chuszim był synem Achera.
7:13 - Synami Neftalego byli: Jachasjel, Guni, Jeser i Szalum. Ich matką była Bilha.
7:14 - Synem Manassesa był Asriel, którego urodziła nałożnica Manassesa, z pochodzenia Aramejka. Była ona również matką Makira, ojca Gileada.
7:15 - Makir znalazł z czasem żony dla Chuppima i Szuppima. Jego siostra miała na imię Maaka, a drugi [po Asrielu] syn [Manassesa] nazywał się Selofchad; Selofchad nie miał synów, lecz same córki.
7:16 - Maaka, żona Makira, urodziła syna, któremu nadała imię Peresz. Jego brat nazywał się Szeresz i miał dwóch synów: Ulama i Rekema.
7:17 - Synem Ulama był Bedan. Wszyscy oni byli potomkami Gileada, syna Makira, syna Manassesa.
7:18 - Ich siostra, Hammoleket, miała trzech synów: Iszhoda, Abiezera i Machlę.
7:19 - Synami Szemidy byli: Achian, Szekem, Likchi i Aniam.
7:20 - Synem Efraima był Szutelach, który był ojcem Bereda, Bered zaś był ojcem Tachata, Tachat ojcem Eleada, Elead ojcem Tachata.
7:21 - Tachat był ojcem Zabada, Zabad ojcem Szutelacha, Ezera i Eleada. Ci ostatni zostali zabici przez mieszkańców Gat, których napadli, chcąc zabrać ich stada.
7:22 - Efraim, ich ojciec, po ich stracie długo trwał w żałobie, także jego bracia przychodzili żeby go pocieszać.
7:23 - Po jakimś czasie zbliżył się do swojej żony, która poczęła i urodziła mu syna. Nadał mu imię Beria, bo narodził się w czasie, gdy na jego dom spadły nieszczęścia.
7:24 - Córka Beriego Szeera zbudowała Bet-Choron niższe i wyższe oraz Uzzen-Szeera.
7:25 - Synami Efraima byli Refach i Reszef. Reszef był ojcem Telacha, a Telach ojcem Tachana.
7:26 - Tachan był ojcem Ladana, a Ladan ojcem Ammihuda, Ammihud zaś ojcem Eliszama.
7:27 - Eliszam był ojcem Nuna, a Nun ojcem Jozuego.
7:28 - Ich posiadłości z miejscami zamieszkania znajdowały się w Betel i miastach okolicznych, a ciągnęły się na wschód aż do miasta Naaran, na zachodzie zaś sięgały Gezer i miejscowości mu podległych, a ponadto obejmowały Sychem i ziemie okoliczne, aż do Ajji i pobliskich miast.
7:29 - W rękach synów Manassesa znajdowały się: Bet-Szean i miejscowości pobliskie, Taanak i okolice, Megiddo i miejscowości temu miastu podległe oraz Dor i miejscowości mu przynależne. Na ziemiach tych mieszkali potomkowie Józefa, syna Izraela.
7:30 - Synami Asera byli: Jimna, Jiszwa, Jiszwi i Beria. Siostra ich miała na imię Serach.
7:31 - Beria miał dwóch synów: Chebera i Malkiela; Malkiel był ojcem Birzaita.
7:32 - Synami Chebera byli: Jaflet, Szemer i Chotam. Siostra ich miała na imię Szua.
7:33 - Jaflet miał trzech synów: Pasaka, Bimhala i Aszwata. Tak nazywali się synowie Jafleta.
7:34 - Synami Szemera byli: Achi, Rohga, Chubba i Aram,
7:35 - synami zaś jego brata, Helema, byli: Sofach, Jimna, Szelesz i Amal.
7:36 - Synami Sofacha byli: Suach, Charnefer, Szual, Beri, Jimra,
7:37 - Beser, Hod, Szamma, Szilsza, Jitran i Beera.
7:38 - Synami Jetera byli: Jefunne, Pispa i Ara.
7:39 - Synami Ulli byli: Arach, Channiel oraz Risja.
7:40 - Wszyscy ci potomkowie Asera byli naczelnikami rodów, szanowanymi [przez braci], dzielnymi wojownikami, najznakomitszymi wśród znakomitych [synów Asera]. Wszystkich owych mężów, zdolnych do noszenia broni na wypadek wojny, było, według ich spisów rodowych, dwadzieścia sześć tysięcy.