14:1 - Dla kierującego chórem. Psalm Dawida. Mówią nierozumni w swoim sercu, że nie ma Boga! I dopuszczają się rzeczy złych i haniebnych, nikt nie troszczy się o dobro.
14:2 - A Bóg patrzy z niebios na ludzi. Czy będzie wśród nich ktoś rozumny i szukający Boga?
14:3 - Ale wszyscy zbłądzili i do cna znikczemnieli, nie ma nikogo, kto by czynił dobrze.
14:4 - Czyż wszyscy złoczyńcy stracili rozum, ci, co jakby pożerają cały mój naród? Jedzą, co prawda, chleb Pana, lecz imienia Jego wcale nie wzywają.
14:5 - Ale strach ich ogarnął i przerażenie, bo oto stanął Bóg obok sprawiedliwych.
14:6 - Chcielibyście zniweczyć pragnienia biedaków, lecz oni u Pana znaleźli schronienie.
14:7 - Niech więc dla Izraela przyjdzie pomoc z Syjonu! Gdy Pan odmieni wreszcie dolę swego ludu, będzie się cieszył Jakub i radował Izrael.