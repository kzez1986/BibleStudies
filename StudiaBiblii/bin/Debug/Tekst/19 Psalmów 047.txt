47:1 - Dla kierującego chórem. Synów Koracha. Psalm.
47:2 - Klaszczcie w dłonie, wszystkie narody, wznoście na cześć Pana okrzyki radości.
47:3 - Albowiem Pan jest wspaniały i straszny, Jego zaś królowanie ponad całą ziemią.
47:4 - To On poddaje inne ludy pod naszą władzę i całe narody kładzie u stóp naszych.
47:5 - I nas wziął sobie na własność - chlubę Jakuba, którego tak umiłował.
47:6 - Wstępuje Bóg wśród radosnych okrzyków, Pan wstępuje przy dźwiękach rogów.
47:7 - Grajcie Panu na harfach, grajcie na harfach, grajcie na harfach Królowi, grajcie.
47:8 - Bóg jest bowiem Królem całej ziemi, śpiewajcie tedy pieśń na Jego chwałę.
47:9 - Bóg króluje nad narodami, Bóg zasiadł na swym świętym tronie.
47:10 - Książęta obcy zebrali się z ludem Boga Abrahama, gdyż Bogu podlegają tarcze władców świata, a On ponad wszystko wywyższony.