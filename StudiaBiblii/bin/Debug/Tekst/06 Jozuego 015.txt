15:1 - Część przeznaczona losem dla pokolenia synów Judy ciągnęła się, według poszczególnych rodów, w kierunku granicy z Edomem aż do pustyni Sin na południe, do krańców południowych Kanaanu.
15:2 - Ich granica południowa prowadziła od brzegu Morza Słonego, od wybrzeża zatoki południowej,
15:3 - i biegła dalej na południe, od Wzgórza Skorpionów, dochodziła do Sin i dalej ciągnęła się na południe aż do Kadesz-Barnea. Stamtąd prowadziła do Chesronu. Wznosiła się ku Addarowi i zawracała do Karkaa.
15:4 - Potem biegła do Asmon i aż do Potoku Egipskiego, kończąc się nad brzegiem morskim. Tak przebiegała owa granica od strony południowej.
15:5 - Granica wschodnia biegła wzdłuż Morza Słonego aż do ujścia Jordanu. Granica zaś północna rozpoczynała się od Morza Słonego, przy ujściu Jordanu,
15:6 - i prowadziła w stronę Bet-Chogla, przechodziła na północ koło Bet-Araba, dochodziła w górę do Kamienia Bohana, syna Rubena.
15:7 - Potem biegła dalej w górę do Debiru, poczynając od doliny Akor, i skręcała na północ od strony Gilgal, które jest położone naprzeciw wyżyny Adummim, ciągnącej się w kierunku południowym od strumienia. Dalej granica doprowadzała do wód En-Szemesz i kończyła się przy źródle En-Rogel.
15:8 - Następnie prowadziła przez dolinę Ben-Hinnom, aż do południowego pasma Gór Jebuzyckich w pobliżu Jerozolimy; potem wznosiła się aż do szczytu góry, znajdującej się naprzeciw doliny Hinnom od zachodu, a od północy - do krańców równiny Refaim.
15:9 - Ze szczytu góry wiodła granica do źródeł wód Neftoach i prowadziła do miast położonych na wzgórzach Efron, a potem w stronę Baali, czyli Kiriat-Jearim.
15:10 - Z Baali granica skręcała na zachód, w stronę góry Seir, przechodziła przez północne zbocze góry Jearim, to jest Kesalon, prowadziła do Bet-Szemesz i biegła przez Timnę,
15:11 - dosięgała północnego zbocza góry Ekron, potem zawracała do Szikron, przechodziła koło góry Baali i zbliżała się do Jabneel, osiągając swój kres nad morzem.
15:12 - Granicę zachodnią stanowiło Wielkie Morze i jego okolice. W takich to granicach zamykało się ze wszystkich stron dziedzictwo przyznane pokoleniu Judy wraz z jego poszczególnymi rodami.
15:13 - Kalebowi, synowi Jefunnego, przydzielono również - zgodnie z poleceniem wydanym przez Jahwe Jozuemu - pewną część wśród synów Judy. Otrzymał on miasto Hebron, stanowiące własność Arby, ojca Anaka.
15:14 - Kaleb usunął stamtąd trzech synów Anaka: Szeszaja, Achimana i Talmaja, potomków Anaka.
15:15 - Potem wyruszył przeciwko mieszkańcom Debiru, który nazywał się kiedyś Kiriat-Sefer.
15:16 - Powiedział przedtem Kaleb: Temu, kto zaatakuje i zdobędzie Kiriat-Sefer, dam za żonę moją córkę Aksę.
15:17 - Otóż zdobył to miasto Otniel, syn Kenaza, brata Kaleba, i jemu dał Kaleb swoją córkę za żonę.
15:18 - Przeszedłszy już do Otniela, namówiła go ona, żeby zażądał od jej ojca [dodatkowego] pola. Gdy więc przybyła i zsiadła ze swego osła, zapytał ją Kaleb: Czego sobie życzysz?
15:19 - A ona odpowiedziała: Zechciej mi jeszcze coś dać, bo kazałeś mi się osiedlić w krainie całkiem pozbawionej wody. Przydziel mi jeszcze jakieś źródła wody. I przekazał jej źródła wody, niektóre na wyżynach, inne położone nisko.
15:20 - Takie było dziedzictwo pokolenia synów Judy wraz z jego poszczególnymi rodami.
15:21 - A oto miasta położone na krańcach [dziedzictwa] Judy, w kierunku granicy z Edomem w Negebie: Kabseel, Eder, Jagur,
15:22 - Kina, Dimona, Adada,
15:23 - Kedesz, Chasor, Jitnan,
15:24 - Zif, Telam, Bealot,
15:25 - Chasor-Chadatta, Keriot-Chesron, czyli Chasor,
15:26 - Amam, Szema, Molada,
15:27 - Chasar-Gadda, Cheszmon, Bet-Pelet,
15:28 - Chasar-Szual, Beer-Szeba, Bizjota i miasta od niego zależne,
15:29 - Baala, Ijjim, Esem,
15:30 - Eltolad, Kesil, Chorma,
15:31 - Siklag, Madmana, Sansanna,
15:32 - Lebaot, Szilchim, En-Rimmon. Wszystkich miast, razem z przyległymi osiedlami, było dwadzieścia dziewięć.
15:33 - W Szefeli znajdowały się miasta: Esztaol, Sora, Aszna,
15:34 - Zanoach, En-Gannim, Tappuach, Enam,
15:35 - Jarmut, Adullam, Soko, Azeka,
15:36 - Szaaraim, Aditaim, Haggedera, Gederotaim. W sumie czternaście miast razem z przylegającymi do nich osiedlami.
15:37 - Następnie: Senan, Chadasza, Migdal-Gad,
15:38 - Dilan, Mispe, Jokteel,
15:39 - Lakisz, Boskat, Eglon,
15:40 - Kabon, Lachmas, Kitlisz,
15:41 - Gederot, Bet-Dagon, Naama, Makkeda. Razem szesnaście miast z przylegającymi do nich osiedlami.
15:42 - Potem: Libna, Eter, Aszan,
15:43 - Jiftach, Aszna, Nesib,
15:44 - Keila, Akzib, Maresza - czyli dziewięć miast z pobliskimi osiedlami.
15:45 - Ponadto Ekron z przynależącymi do niego miastami i osiedlami.
15:46 - Wreszcie wszystkie miasta i osiedla po stronie Aszdodu, od Ekronu aż do morza.
15:47 - Aszdod z przynależącymi do niego miastami i osiedlami, Gaza wraz z przynależącymi do niej miastami i osiedlami, aż do Potoku Egipskiego i Morza Wielkiego, które stanowi granicę.
15:48 - W górach następujące miasta: Szamir, Jattir, Soko,
15:49 - Danna, Kiriat-Sanna, czyli Debir,
15:50 - Anab, Esztemo, Anim,
15:51 - Goszen, Cholon, Gilo. Razem jedenaście miast z przylegającymi do nich osiedlami. Nadto:
15:52 - Arab, Duma, Eszan,
15:53 - Janum, Bet-Tappuach, Afeka,
15:54 - Chumta, Kiriat-Arba, czyli Hebron, Sijor - w sumie dziewięć miast z przylegającymi do nich osiedlami.
15:55 - Maon, Karmel, Zif, Jutta,
15:56 - Jizreel, Jokdeam, Zanoach,
15:57 - Hakkain, Gibea, Timna - czyli dziesięć miast z przylegającymi do nich osiedlami.
15:58 - Następnie: Chalchul, Bet-Sur, Gedor, Maarat, Bet-Anot, Eltekon - czyli sześć miast z przyległymi osiedlami.
15:59 - Tekoa, Efrata, czyli Betlejem, Peor, Etam, Kulon, Tatam, Sores, Kerem, Gallim, Manocho. Razem jedenaście miast z przylegającymi do nich osiedlami.
15:60 - Potem: Kiriat-Baal, czyli Kiriat-Jearim, i Rabba - czyli dwa miasta z przylegającymi do nich osiedlami.
15:61 - Na pustyni miasta: Bet-Haaraba, Middin, Sekaka,
15:62 - Nibszan, Ir-Hammelach i Engaddi, czyli sześć miast z przylegającymi do nich osiedlami.
15:63 - Jednakże nie wolno było synom Judy wypędzać ich z posiadłości Jebuzytów, mieszkających w Jerozolimie, gdzie żyją po dzień dzisiejszy obok synów Judy.